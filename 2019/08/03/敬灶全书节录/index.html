<!DOCTYPE html>
<html>
<head><meta name="generator" content="Hexo 3.9.0">
  <meta charset="utf-8">
  

  
  <title>戒文~敬灶全书节录 | 戒文</title>
  <meta name="viewport" content="width=device-width, initial-scale=1, maximum-scale=1">
  <meta name="description" content="东厨司命通天定福奏善真君劝孝文 孝之心，人人可以尽；孝之道，人人不能尽。试问身从何来？亲为生我之人。孝为何事？人所固有之心。人当少时，在乳哺孩提之际，未有不念父母者。至十岁外，知识渐通，性情渐变，恃父母爱怜之余，使唤之未必顺从，呵责之反生怨恨。不孝之迹，日已形矣。十六以后，情窦乍开，倘不以圣训格言，时时讽诵，警惕其心，或误交狎邪之友，遂致迷恋烟花，伤身废业，是父母痛心。不孝之罪，何可赎乎？迨娶妻">
<meta property="og:type" content="article">
<meta property="og:title" content="戒文~敬灶全书节录">
<meta property="og:url" content="http://yoursite.com/2019/08/03/敬灶全书节录/index.html">
<meta property="og:site_name" content="戒文">
<meta property="og:description" content="东厨司命通天定福奏善真君劝孝文 孝之心，人人可以尽；孝之道，人人不能尽。试问身从何来？亲为生我之人。孝为何事？人所固有之心。人当少时，在乳哺孩提之际，未有不念父母者。至十岁外，知识渐通，性情渐变，恃父母爱怜之余，使唤之未必顺从，呵责之反生怨恨。不孝之迹，日已形矣。十六以后，情窦乍开，倘不以圣训格言，时时讽诵，警惕其心，或误交狎邪之友，遂致迷恋烟花，伤身废业，是父母痛心。不孝之罪，何可赎乎？迨娶妻">
<meta property="og:locale" content="default">
<meta property="og:updated_time" content="2019-08-03T08:55:53.396Z">
<meta name="twitter:card" content="summary">
<meta name="twitter:title" content="戒文~敬灶全书节录">
<meta name="twitter:description" content="东厨司命通天定福奏善真君劝孝文 孝之心，人人可以尽；孝之道，人人不能尽。试问身从何来？亲为生我之人。孝为何事？人所固有之心。人当少时，在乳哺孩提之际，未有不念父母者。至十岁外，知识渐通，性情渐变，恃父母爱怜之余，使唤之未必顺从，呵责之反生怨恨。不孝之迹，日已形矣。十六以后，情窦乍开，倘不以圣训格言，时时讽诵，警惕其心，或误交狎邪之友，遂致迷恋烟花，伤身废业，是父母痛心。不孝之罪，何可赎乎？迨娶妻">
  
    <link rel="alternate" href="/atom.xml" title="戒文" type="application/atom+xml">
  
  
    <link rel="icon" href="/favicon.png">
  
  
    <link href="//fonts.googleapis.com/css?family=Source+Code+Pro" rel="stylesheet" type="text/css">
  
  <link rel="stylesheet" href="/css/style.css">
</head>
</html>
<body>
  <div id="container">
    <div id="wrap">
      <header id="header">
  <div id="banner"></div>
  <div id="header-outer" class="outer">
    <div id="header-title" class="inner">
      <h1 id="logo-wrap">
        <a href="/" id="logo">戒文</a>
      </h1>
      
    </div>
    <div id="header-inner" class="inner">
      <nav id="main-nav">
        <a id="main-nav-toggle" class="nav-icon"></a>
        
          <a class="main-nav-link" href="/">Home</a>
        
          <a class="main-nav-link" href="/archives">Archives</a>
        
      </nav>
      <nav id="sub-nav">
        
          <a id="nav-rss-link" class="nav-icon" href="/atom.xml" title="RSS Feed"></a>
        
        <a id="nav-search-btn" class="nav-icon" title="Search"></a>
      </nav>
      <div id="search-form-wrap">
        <form action="//google.com/search" method="get" accept-charset="UTF-8" class="search-form"><input type="search" name="q" class="search-form-input" placeholder="Search"><button type="submit" class="search-form-submit">&#xF002;</button><input type="hidden" name="sitesearch" value="http://yoursite.com"></form>
      </div>
    </div>
  </div>
</header>
      <div class="outer">
        <section id="main"><article id="post-敬灶全书节录" class="article article-type-post" itemscope itemprop="blogPost">
  <div class="article-meta">
    <a href="/2019/08/03/敬灶全书节录/" class="article-date">
  <time datetime="2019-08-03T08:38:55.768Z" itemprop="datePublished">2019-08-03</time>
</a>
    
  </div>
  <div class="article-inner">
    
    
      <header class="article-header">
        
  
    <h1 class="article-title" itemprop="name">
      戒文~敬灶全书节录
    </h1>
  

      </header>
    
    <div class="article-entry" itemprop="articleBody">
      
        <div class="ahtcy_content">
<p class="MsoNormal" style="MARGIN: 0cm 0cm 0pt"><b style="mso-bidi-font-weight: normal"><span style="FONT-SIZE: 16pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">东厨司命通天定福奏善真君劝孝文</span></b><b style="mso-bidi-font-weight: normal"><span lang="EN-US" style="FONT-SIZE: 16pt"><?xml:namespace prefix = o ns = "urn:schemas-microsoft-com:office:office" /><o:p></o:p></span></b></p>
<p class="MsoNormal" style="MARGIN: 0cm 0cm 0pt; TEXT-INDENT: 21.75pt"><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">孝之心，人人可以尽；孝之道，人人不能尽。试问身从何来？亲为生我之人。孝为何事？人所固有之心。人当少时，在乳哺孩提之际，未有不念父母者。至十岁外，知识渐通，性情渐变，恃父母爱怜之余，使唤之未必顺从，呵责之反生怨恨。不孝之迹，日已形矣。十六以后，情窦乍开，倘不以圣训格言，时时讽诵，警惕其心，或误交狎邪之友，遂致迷恋烟花，伤身废业，是父母痛心。不孝之罪，何可赎乎？迨娶妻生子，琴瑟恩深，椿萱爱薄。依房内之娇妻，顿以双亲为外客；听枕边之谗语，甚以二老为仇人。于是耽酒色而致成疾病，父母虽有言勿听也；有财物而私其妻孥，父母虽欲用不能也。贫贱之子弟，怠情习邪，不自劳而劳亲；富贵之子弟，骄奢作孽，每自害以害亲。妻子有疾病，忧之虑之，必求治而愈之，疾病在父母，不若是之急也。妻子之衣服，养之给之，必多方以备之，衣食在父母，不如是之切也。至如父母，或有爱怜少子之心，及父有续娶及买妾生子者，人子之居心更不可问矣。呜呼！父母之恩，昊天罔极。乃不知有以报答，反多落寞心、猜忌心、刚愎心、愤恨心、贪淫心、嫉妒心，种种非心，不孝之罪，上通于天。犹欲妄想读书成名，生理发财，家庆团圆，嗣多贤哲，何可得乎？余为司命，日在人家，记功记过，历历不爽。至每月晦日，合家家而汇奏于天。无如尽孝者甚少，不孝者甚多。于是按善恶为报应。天即有好生之心，人实有自召之劫。余深悯焉！爰降策于乐养居，特劝世人。知孝道者，益尽其心。其素来不孝者，即速速猛省回头，承欢膝下。身后之丰祭皆虚，急向生前奉养；庙内之烧香尚隔，须从堂上瞻依。勿尚虚文，而将实意；勿推同气，而竭一身。庶几一人孝，人人孝；一家孝，家家孝。孝为顺德，和顺之气上充，而何有于逆境乎？并请减省一切日用、起居、饮食、衣服，浮靡无益之费。推尽孝之心，以力行善事。自见厨灶安然，门庭无恙。化恶星于四季，迎吉曜于三宵。而何必效纷纷趋避之私智哉？</span><span lang="EN-US" style="FONT-SIZE: 12pt"><o:p></o:p></span></p>
<p class="MsoNormal" style="MARGIN: 0cm 0cm 0pt; TEXT-INDENT: 21.75pt"><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">劝孝文多矣！皆言父母恩德，以动其良心。此篇极言不孝情迹，以冀发其羞愧悔悟之心，是逆流而挽之法，当头棒喝。若读之而不回头者，非人也！</span><span lang="EN-US" style="FONT-SIZE: 12pt"><o:p></o:p></span></p>
<p class="MsoNormal" style="MARGIN: 0cm 0cm 0pt"><span lang="EN-US"><o:p><font size="3"> </font></o:p></span></p>
<p class="MsoNormal" style="MARGIN: 0cm 0cm 0pt"><b style="mso-bidi-font-weight: normal"><span style="FONT-SIZE: 16pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">东宫司命通天定福奏善真君劝善文</span></b><b style="mso-bidi-font-weight: normal"><span lang="EN-US" style="FONT-SIZE: 16pt"><o:p></o:p></span></b></p>
<p class="MsoNormal" style="MARGIN: 0cm 0cm 0pt; TEXT-INDENT: 21.75pt"><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">吾乃东厨司命，受一家香火，保一家康泰，察一家善恶，奏一家功过。世上之人，如在梦中。光阴虚掷，只图快乐。不修功德，不信三教，不惜字纸，不敬五谷，不孝父母，不慎言语，不忌暗室，不净心地，不悔前非。知过不改，知善不为。甚可惜也！夫善善恶恶，据三尸神所奏，大小存簿。每逢庚申日，上奏</span><span lang="EN-US" style="FONT-SIZE: 12pt"><span style="mso-spacerun: yes">  </span></span><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">玉帝。善恶簿呈殿，终月则算。功多者，三年之后，天必降之福寿；过多者，三年之后，天必降之灾殃。如有曾犯过恶，后自改悔，一旦回头，神钦鬼伏。斯言虽小，祸福攸关。慎之！</span><span lang="EN-US" style="FONT-SIZE: 12pt"><o:p></o:p></span></p>
<p class="MsoNormal" style="MARGIN: 0cm 0cm 0pt"><span lang="EN-US"><o:p><font size="3"> </font></o:p></span></p>
<p class="MsoNormal" style="MARGIN: 0cm 0cm 0pt"><span lang="EN-US"><o:p><font size="3"> </font></o:p></span></p>
<p class="MsoNormal" style="MARGIN: 0cm 0cm 0pt"><b style="mso-bidi-font-weight: normal"><span style="FONT-SIZE: 16pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">灶王真经上卷</span></b><b style="mso-bidi-font-weight: normal"><span lang="EN-US" style="FONT-SIZE: 16pt"><o:p></o:p></span></b></p>
<p class="MsoNormal" style="MARGIN: 0cm 0cm 0pt; TEXT-INDENT: 21.75pt"><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">志心皈命礼</span><span lang="EN-US" style="FONT-SIZE: 12pt"><o:p></o:p></span></p>
<p class="MsoNormal" style="MARGIN: 0cm 0cm 0pt; TEXT-INDENT: 21.75pt"><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">身原甲乙。命数东宫。惟始炎德以化身。尊秉五星而首用。烧丹炼汞。尅西生中。或布云而行雨。或秉炁以化凶。无情有事。填实白空。家家户户。</span><span lang="EN-US" style="FONT-SIZE: 12pt"><o:p></o:p></span></p>
<p class="MsoNormal" style="MARGIN: 0cm 0cm 0pt"><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">司命之尊。大悲大愿。大圣大慈。东厨司命。灶<?xml:namespace prefix = st1 ns = "urn:schemas-microsoft-com:office:smarttags" /><st1:personname productid="王府" w:st="on">王府</st1:personname>君。恭炷真香。虔诚上启。</span><span lang="EN-US" style="FONT-SIZE: 12pt"><o:p></o:p></span></p>
<p class="MsoNormal" style="MARGIN: 0cm 0cm 0pt"><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">太上无极大道。三十六部尊经。</span><span lang="EN-US" style="FONT-SIZE: 12pt"><span style="mso-spacerun: yes">  </span></span><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">玄中大法尊师。</span><span lang="EN-US" style="FONT-SIZE: 12pt"><o:p></o:p></span></p>
<p class="MsoNormal" style="MARGIN: 0cm 0cm 0pt; TEXT-INDENT: 21.75pt"><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">道言昔登昆仑之山。有一老母。上通</span><span lang="EN-US" style="FONT-SIZE: 12pt"><span style="mso-spacerun: yes">  </span></span><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">天界。下统五行。达乎神明。关乎二炁。在天则为</span><span lang="EN-US" style="FONT-SIZE: 12pt"><span style="mso-spacerun: yes">  </span></span><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">天帝。在人乃为</span><span lang="EN-US" style="FONT-SIZE: 12pt"><span style="mso-spacerun: yes">  </span></span><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">司命。又为北斗</span><span lang="EN-US" style="FONT-SIZE: 12pt"><span style="mso-spacerun: yes">  </span></span><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">七元使者。主人寿命长短。富贵贫贱。管人职禄。掌人住宅。十二时辰。每月朔日。记人善恶。录其轻重。夜半奏上</span><span lang="EN-US" style="FONT-SIZE: 12pt"><span style="mso-spacerun: yes">  </span></span><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">天曹。定其簿书。悉是此母也。敢问斯言。幸垂教示。是以合众竭诚。皈神皈命。人各恭敬。</span><span lang="EN-US" style="FONT-SIZE: 12pt"><span style="mso-spacerun: yes">  </span></span><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">天地临位。</span><span lang="EN-US" style="FONT-SIZE: 12pt"><span style="mso-spacerun: yes">  </span></span><st1:personname productid="司命灶" w:st="on"><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">司命灶</span></st1:personname><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">君。世人恭敬。福禄咸宁。去除灾难。疫疠潜奔。仰依诲示。普得安宁。三昧火出。五色烟生。人不知其中妙趣。故不免一顾神惊。以土为安宅。视水若比邻。无论富贵贫贱。皆与吾相爱相亲。也不须朝山拜佛。也不必礼忏讽经。只要你把吾前打扫得洁洁净净。本是吃斋体。难将五荤禁。善善恶恶在吾心。每到庚申月晦夜。虔诚敬茶一瓶。信香三炷。人把我早夕恭敬。我包彼福寿康宁。</span><span lang="EN-US" style="FONT-SIZE: 12pt"><o:p></o:p></span></p>
<p class="MsoNormal" style="MARGIN: 0cm 0cm 0pt"><span lang="EN-US" style="FONT-SIZE: 12pt"><o:p> </o:p></span></p>
<p class="MsoNormal" style="MARGIN: 0cm 0cm 0pt"><b style="mso-bidi-font-weight: normal"><span style="FONT-SIZE: 16pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">灶王真经中卷</span></b><b style="mso-bidi-font-weight: normal"><span lang="EN-US" style="FONT-SIZE: 16pt"><o:p></o:p></span></b></p>
<p class="MsoNormal" style="MARGIN: 0cm 0cm 0pt; TEXT-INDENT: 21.75pt"><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">天地开辟。吃的是毛。喝的是血。爰钻木而取火。百姓才知烹饪。佐太一造化之功。助浑提元孕之妙。是为</span><span lang="EN-US" style="FONT-SIZE: 12pt"><span style="mso-spacerun: yes">  </span></span><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">太上无尊之神。管人善恶。恒河沙数民。恒河沙数神。恒河沙数身。世上无处无我。敬之以香灯。不知敬我以洁净。孝你父母。才是敬我。和你兄弟。才是敬我。妯娌相睦。才是敬我。夫妇如宾。才是敬我。能信神明。才是敬我。厨登牛犬。秽气触我。我必降灾。妇女不洁。臭气冲我。我必降灾。一家吵闹。使我不安。我必降灾。行诸恶事。视我如无。我必降灾。每月晦日。奏人善恶。</span><span lang="EN-US" style="FONT-SIZE: 12pt"><span style="mso-spacerun: yes">  </span></span><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">上帝耳目。实我是岢。</span><span lang="EN-US" style="FONT-SIZE: 12pt"><span style="mso-spacerun: yes">  </span></span><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">上帝喉舌。实我是司。吾神不大。吾神非小。自有天地。即有吾神。祸福之权。</span><span lang="EN-US" style="FONT-SIZE: 12pt"><span style="mso-spacerun: yes">  </span></span><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">上帝授我。我是其人。降以祸福。士不入我禄籍。我不奏</span><span lang="EN-US" style="FONT-SIZE: 12pt"><span style="mso-spacerun: yes">  </span></span><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">帝。难望功名。农不入我福籍。我不奏</span><span lang="EN-US" style="FONT-SIZE: 12pt"><span style="mso-spacerun: yes">  </span></span><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">帝。难望发达。工贾医卜。我不佑彼。无处可行。凡是人类。以我为主。大恶大灾。小恶小灾。</span><span lang="EN-US" style="FONT-SIZE: 12pt"><span style="mso-spacerun: yes">  </span></span><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">上帝赐福。先问于我。</span><span lang="EN-US" style="FONT-SIZE: 12pt"><span style="mso-spacerun: yes">  </span></span><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">上帝降祸。先问于我。</span><span lang="EN-US" style="FONT-SIZE: 12pt"><span style="mso-spacerun: yes">  </span></span><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">天上无我。耳目无人。地下无我。生死不分。家中无我。善恶不明。风雷听我号令。雨旱由我传奏。世上之人。速速敬我。各人想想。不敬父母。天雷劈之。不敬尊长。王法处之。不敬三宝。刑祸随之。不敬吾神。即不敬</span><span lang="EN-US" style="FONT-SIZE: 12pt"><span style="mso-spacerun: yes">  </span></span><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">天。不敬吾神。即不敬地。不敬</span><span lang="EN-US" style="FONT-SIZE: 12pt"><span style="mso-spacerun: yes">  </span></span><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">天地。</span><span lang="EN-US" style="FONT-SIZE: 12pt"><span style="mso-spacerun: yes">  </span></span><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">天地不容。不敬吾神。吾能容乎。降以灾病。暗夺冥纪。家内小故。皆吾所使。家内小祥。皆我所佑。每日晨起盥洗。焚香恭读一遍。心体力行。求子得子。求富得富。求寿得寿。妇人念此。百病不生。家长念此。百福骈臻。有事念此。转祸为祥。无事念此。添子益孙。富者念此。永远不贫。贫者念此。得利致富。若谤吾言。吾神削纪。吾神至尊。其勿忽吾。</span><span lang="EN-US" style="FONT-SIZE: 12pt"><o:p></o:p></span></p>
<p class="MsoNormal" style="MARGIN: 0cm 0cm 0pt"><span lang="EN-US"><o:p><font size="3"> </font></o:p></span></p>
<p class="MsoNormal" style="MARGIN: 0cm 0cm 0pt"><b style="mso-bidi-font-weight: normal"><span style="FONT-SIZE: 16pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">灶王尊经下卷</span></b><b style="mso-bidi-font-weight: normal"><span lang="EN-US" style="FONT-SIZE: 16pt"><o:p></o:p></span></b></p>
<p class="MsoNormal" style="MARGIN: 0cm 0cm 0pt; TEXT-INDENT: 21.75pt"><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">志心皈命礼</span><span lang="EN-US" style="FONT-SIZE: 12pt; COLOR: black"><o:p></o:p></span></p>
<p class="MsoNormal" style="MARGIN: 0cm 0cm 0pt; TEXT-INDENT: 21.75pt"><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">命承北斗。位镇东厨。为五祀之尊。得九灵之道。作</span><span lang="EN-US" style="FONT-SIZE: 12pt"><span style="mso-spacerun: yes">  </span></span><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">上天之耳目。司上下之灾祥。记录功过。权衡善恶。造化悉由于水火。万民皆赖为陶甄。祸福总归于善恶。六耗悉皈于醮谢。四时迪吉。八节呈祥。叩之则应。有感必通。</span><span lang="EN-US" style="FONT-SIZE: 12pt"><o:p></o:p></span></p>
<p class="MsoNormal" style="MARGIN: 0cm 0cm 0pt"><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">大悲大愿。大圣大慈。本家司命。太乙奏善。灶<st1:personname productid="王府" w:st="on">王府</st1:personname>君。</span><span lang="EN-US" style="FONT-SIZE: 12pt"><o:p></o:p></span></p>
<p class="MsoNormal" style="MARGIN: 0cm 0cm 0pt; TEXT-INDENT: 21.75pt"><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">吾以道果圆满。得镇斯位。作人间司命之主。为</span><span lang="EN-US" style="FONT-SIZE: 12pt"><span style="mso-spacerun: yes">  </span></span><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">上天耳目之神。上自天子。下及庶黎。咸皈掌握之中。群入注录之内。因有善悉陈于</span><span lang="EN-US" style="FONT-SIZE: 12pt"><span style="mso-spacerun: yes">  </span></span><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">天。凡有恶总申于地。其间男女。有不忠不孝。不仁不义。不友不恭。不良不顺。以致大奸大恶。有悖纲常。有乖伦理。一一记载。无俟咎刻。即以升闻。或当富而夺其籍。或当贵而除其名。或当长寿而易为短命。或当安存而转作危亡。依人所犯。以加谴责。世人不悟。自谓己所独觉。人不知见。殊不知暗室亏心。神目如电。意念起时。早已鉴之。彼人身中。有三尸神。有本命星官。本宿神将。又况家有先灵祖考。户有纠察神君。兼之香火福神。无鞅圣众。布列森严。为善为恶。鬼神断无不知。吾之职司一家之性命。未尝渗泄分毫。不曾姑宽寸尺。善即表扬。恶即震怒。视四海之人心。如粟粒窍。操六合之功过。犹如反掌。无论贵如帝王。显如卿相。贱入编氓。愚如悍妇。悉不能外。一日有十二时。时时俱在。一年有十二月。月月不遗。古初人情淳朴。无诈无虚。不欺不诳。</span><span lang="EN-US" style="FONT-SIZE: 12pt"><span style="mso-spacerun: yes">  </span></span><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">天道佑之。鬼神护之。时和年丰。民安物阜<span style="COLOR: black">。沴气</span>不行。<span style="COLOR: black">一切灾害妖孽。俱不得肆。上兆景星庆云之祥。下征风调雨顺之瑞。君民安享其业。斯称盛世。近日人心奸宄。子不孝于亲。臣不忠<st1:personname productid="于" w:st="on">于</st1:personname>君。卑幼不敬于尊长。媳妇无礼于舅姑。甚而动口咒诅。指天誓地。每日只以使心用心为能。终岁但以瞒人骗人为智。愚痴蠢妇。不柔其性。在内强悍高声。或对灶而妄言绮语。或对灶而歌吟哭泣。口中不洁不净。骂儿骂女。怨天怨人。阴触鬼神。莫此为甚。有种饕餮。徒贪口腹。不念牲命。宰牛马。烹猪羊。割鸡犬。杀鹅鸭。以及飞潜等物。罗而登之于庖厨。冤气不息。忍于见闻。只求适口。妄为造孽。如此之人。罪不容逭。故不惮殷勤。详为开谕。富贵之家。吾司其命。贫贱之室。吾宰其权。即以巢穴以居。蓬茅而处。凡炊爨所在。吾即在焉。显化一身。不见有余。分而百千身。万亿身。恒河沙数身。不见不足。灵通三界。神遍九天。正直不曲。公平无私。所喜者家有孝子。可爱者国有忠臣。犹冀兄友弟恭。夫和妇顺。广行善事。多积阴功。知过即改。知善即为。弥天之罪。一悔便消。百全之行。即时当勉。若人于每月三十日。读诵此经。可以削其怨尤。若斋醮之家。能诵此经。当为保奏。善功完结。即降吉祥。学道之士。切勿勤始怠终。有误前程。居室之人。亦须革故鼎新。以资源本。无贵无贱。共宜兢惕。遂前世之因。不堕于今生。兹今生之因。克培于后世。八难三途。苦趣永免。四生六道。恶报长消。九祖先灵。同登极乐。五亲白丁。共入莲台。乃说偈曰。</span></span><span lang="EN-US" style="FONT-SIZE: 12pt; COLOR: black"><o:p></o:p></span></p>
<p class="MsoNormal" style="MARGIN: 0cm 0cm 0pt; TEXT-INDENT: 21.75pt"><span style="FONT-SIZE: 12pt; COLOR: black; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">太上灶神。奏善府君。烟火在处。即写真形。</span><span lang="EN-US" style="FONT-SIZE: 12pt; COLOR: black"><o:p></o:p></span></p>
<p class="MsoNormal" style="MARGIN: 0cm 0cm 0pt; TEXT-INDENT: 21.75pt"><span style="FONT-SIZE: 12pt; COLOR: black; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">视之不见。听之不闻。善善恶恶。毫厘分明。</span><span lang="EN-US" style="FONT-SIZE: 12pt; COLOR: black"><o:p></o:p></span></p>
<p class="MsoNormal" style="MARGIN: 0cm 0cm 0pt; TEXT-INDENT: 21.75pt"><span style="FONT-SIZE: 12pt; COLOR: black; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">有善必注。荐扬帝庭。以彰善报。子贵孙荣。</span><span lang="EN-US" style="FONT-SIZE: 12pt; COLOR: black"><o:p></o:p></span></p>
<p class="MsoNormal" style="MARGIN: 0cm 0cm 0pt; TEXT-INDENT: 21.75pt"><span style="FONT-SIZE: 12pt; COLOR: black; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">有恶必录。上呈玉京。以示恶报。身灭家倾。</span><span lang="EN-US" style="FONT-SIZE: 12pt; COLOR: black"><o:p></o:p></span></p>
<p class="MsoNormal" style="MARGIN: 0cm 0cm 0pt; TEXT-INDENT: 21.75pt"><span style="FONT-SIZE: 12pt; COLOR: black; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">每当月晦。一度一呈。天地覆载。大德日生。</span><span lang="EN-US" style="FONT-SIZE: 12pt; COLOR: black"><o:p></o:p></span></p>
<p class="MsoNormal" style="MARGIN: 0cm 0cm 0pt; TEXT-INDENT: 21.75pt"><span style="FONT-SIZE: 12pt; COLOR: black; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">广运无边。至公至仁。世能体此。永享太平。</span><span lang="EN-US" style="FONT-SIZE: 12pt; COLOR: black"><o:p></o:p></span></p>
<p class="MsoNormal" style="MARGIN: 0cm 0cm 0pt; TEXT-INDENT: 21.75pt"><span style="FONT-SIZE: 12pt; COLOR: black; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">说偈已毕。声彻上下。功参乾坤。</span><span lang="EN-US" style="FONT-SIZE: 12pt; COLOR: black"><o:p></o:p></span></p>
<p class="MsoNormal" style="MARGIN: 0cm 0cm 0pt; TEXT-INDENT: 21.75pt"><span style="FONT-SIZE: 12pt; COLOR: black; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">而时。神将猛吏。<st1:personname productid="童子郎" w:st="on">童子郎</st1:personname>君。咸稽首礼谢。踊跃欢喜。信受奉行。</span><span lang="EN-US" style="FONT-SIZE: 12pt; COLOR: black"><o:p></o:p></span></p>
<p class="MsoNormal" style="MARGIN: 0cm 0cm 0pt"><span style="FONT-SIZE: 12pt; COLOR: black; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">收经赞</span><span lang="EN-US" style="FONT-SIZE: 12pt; COLOR: black"><o:p></o:p></span></p>
<p class="MsoNormal" style="MARGIN: 0cm 0cm 0pt; TEXT-INDENT: 21.75pt"><span style="FONT-SIZE: 12pt; COLOR: black; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">监斋大神。<st1:personname productid="司命灶" w:st="on">司命灶</st1:personname>君。永镇家宅保安宁。善事奏</span><span lang="EN-US" style="FONT-SIZE: 12pt; COLOR: black"><span style="mso-spacerun: yes">  </span></span><span style="FONT-SIZE: 12pt; COLOR: black; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">天庭。恶与无闻。盛德合乾坤。</span><span lang="EN-US" style="FONT-SIZE: 12pt; COLOR: black"><o:p></o:p></span></p>
<p class="MsoNormal" style="MARGIN: 0cm 0cm 0pt"><span style="FONT-SIZE: 12pt; COLOR: black; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">太乙奏善灶<st1:personname productid="王府" w:st="on">王府</st1:personname>君</span><span style="FONT-SIZE: 9pt; COLOR: black; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">三称</span><span lang="EN-US" style="FONT-SIZE: 12pt; COLOR: black"><o:p></o:p></span></p>
<p class="MsoNormal" style="MARGIN: 0cm 0cm 0pt; TEXT-INDENT: 21.75pt"><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">愿此诵经功德。祈福赦罪消愆。一门老幼吉庆。</span><span lang="EN-US" style="FONT-SIZE: 12pt"><o:p></o:p></span></p>
<p class="MsoNormal" style="MARGIN: 0cm 0cm 0pt; TEXT-INDENT: 21.75pt"><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">四时灾疫远遣。有求悉蒙感应。身谢保奏升仙。</span><span lang="EN-US" style="FONT-SIZE: 12pt"><o:p></o:p></span></p>
<p class="MsoNormal" style="MARGIN: 0cm 0cm 0pt"><span lang="EN-US" style="FONT-SIZE: 12pt"><o:p> </o:p></span></p>
<p class="MsoNormal" style="MARGIN: 0cm 0cm 0pt"><b style="mso-bidi-font-weight: normal"><span style="FONT-SIZE: 16pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">刮镬忌日</span></b><b style="mso-bidi-font-weight: normal"><span lang="EN-US" style="FONT-SIZE: 16pt"><o:p></o:p></span></b></p>
<p class="MsoNormal" style="MARGIN: 0cm 0cm 0pt; TEXT-INDENT: 21.75pt"><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">正月：初一。初二。初三。初四。初七。初八。初九。十二。十四。十七。廿三。廿七。三十。</span><span lang="EN-US" style="FONT-SIZE: 12pt"><o:p></o:p></span></p>
<p class="MsoNormal" style="MARGIN: 0cm 0cm 0pt; TEXT-INDENT: 21.75pt"><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">二月：初一。初三。初四。初七。初八。初九。十四。十五。十七。廿三。廿七。三十。</span><span lang="EN-US" style="FONT-SIZE: 12pt"><o:p></o:p></span></p>
<p class="MsoNormal" style="MARGIN: 0cm 0cm 0pt; TEXT-INDENT: 21.75pt"><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">三月：初一。初三。初四。初五。初七。十四。十五。十七。十九。廿三。廿四。廿七。三十。</span><span lang="EN-US" style="FONT-SIZE: 12pt"><o:p></o:p></span></p>
<p class="MsoNormal" style="MARGIN: 0cm 0cm 0pt; TEXT-INDENT: 21.75pt"><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">四月：初一。初三。初四。初七。十四。十五。十七。廿三。廿四。廿七。三十。</span><span lang="EN-US" style="FONT-SIZE: 12pt"><o:p></o:p></span></p>
<p class="MsoNormal" style="MARGIN: 0cm 0cm 0pt; TEXT-INDENT: 21.75pt"><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">五月：初一。初三。初四。初七。初九。十四。十五。十七。廿三。廿四。廿七。三十。</span><span lang="EN-US" style="FONT-SIZE: 12pt"><o:p></o:p></span></p>
<p class="MsoNormal" style="MARGIN: 0cm 0cm 0pt; TEXT-INDENT: 21.75pt"><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">六月：初一。初三。初四。初七。初九。十四。十五。十六。十七。廿三。廿四。廿七。三十。</span><span lang="EN-US" style="FONT-SIZE: 12pt"><o:p></o:p></span></p>
<p class="MsoNormal" style="MARGIN: 0cm 0cm 0pt; TEXT-INDENT: 21.75pt"><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">七月：初一。初三。初四。初七。十四。十五。十七。廿三。廿四。廿七。三十。</span><span lang="EN-US" style="FONT-SIZE: 12pt"><o:p></o:p></span></p>
<p class="MsoNormal" style="MARGIN: 0cm 0cm 0pt; TEXT-INDENT: 21.75pt"><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">八月：初一。初三。初四。初七。初八。十四。十五。十七。廿二。廿三。廿四。廿七。三十。</span><span lang="EN-US" style="FONT-SIZE: 12pt"><o:p></o:p></span></p>
<p class="MsoNormal" style="MARGIN: 0cm 0cm 0pt; TEXT-INDENT: 21.75pt"><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">九月：初一。初二。初三。初四。初七。十四。十五。十七。十八。十九。廿三。廿四。廿五。廿六。廿七。三十。</span><span lang="EN-US" style="FONT-SIZE: 12pt"><o:p></o:p></span></p>
<p class="MsoNormal" style="MARGIN: 0cm 0cm 0pt; TEXT-INDENT: 21.75pt"><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">十月：初一。初三。初四。初七。初九。十四。十五。十七。廿三。廿四。廿七。三十。</span><span lang="EN-US" style="FONT-SIZE: 12pt"><o:p></o:p></span></p>
<p class="MsoNormal" style="MARGIN: 0cm 0cm 0pt; TEXT-INDENT: 21.75pt"><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">十一月：初一。初三。初四。初七。初九。十四。十五。十七。廿三。廿四。廿七。三十。</span><span lang="EN-US" style="FONT-SIZE: 12pt"><o:p></o:p></span></p>
<p class="MsoNormal" style="MARGIN: 0cm 0cm 0pt; TEXT-INDENT: 21.75pt"><span style="FONT-SIZE: 12pt; FONT-FAMILY: 宋体; mso-hansi-font-family: 'Times New Roman'; mso-ascii-font-family: 'Times New Roman'">十二月：初一。初三。初四。初七。十四。十五。十七。十八。廿三。廿四。廿七。三十。</span><span lang="EN-US" style="FONT-SIZE: 12pt"><o:p></o:p></span></p>
<div class="text-c" id="pages"></div>
</div>
      
    </div>
    <footer class="article-footer">
      <a data-url="http://yoursite.com/2019/08/03/敬灶全书节录/" data-id="cjz9g197b03tqpdtltp69r0c6" class="article-share-link">Share</a>
      
      
    </footer>
  </div>
  
    
<nav id="article-nav">
  
    <a href="/2019/08/03/逆缘得大加持/" id="article-nav-newer" class="article-nav-link-wrap">
      <strong class="article-nav-caption">Newer</strong>
      <div class="article-nav-title">
        
          戒文~逆缘得大加持
        
      </div>
    </a>
  
  
    <a href="/2019/08/03/生活交往应避免七大不良心理/" id="article-nav-older" class="article-nav-link-wrap">
      <strong class="article-nav-caption">Older</strong>
      <div class="article-nav-title">戒文~生活交往应避免七大不良心理</div>
    </a>
  
</nav>

  
</article>

</section>
        
          <aside id="sidebar">
  
    

  
    

  
    
  
    
  <div class="widget-wrap">
    <h3 class="widget-title">Archives</h3>
    <div class="widget">
      <ul class="archive-list"><li class="archive-list-item"><a class="archive-list-link" href="/archives/2019/08/">August 2019</a></li></ul>
    </div>
  </div>


  
    
  <div class="widget-wrap">
    <h3 class="widget-title">Recent Posts</h3>
    <div class="widget">
      <ul>
        
          <li>
            <a href="/2019/08/03/彭鑫博士：“都市隐者”现象的中医学解读—论色情泛滥/">戒文~彭鑫博士：“都市隐者”现象的中医学解读—论色情泛滥</a>
          </li>
        
          <li>
            <a href="/2019/08/03/彭鑫博士：纵欲过度导致糖尿病坏疽而截肢的案例/">戒文~彭鑫博士：纵欲过度导致糖尿病坏疽而截肢的案例</a>
          </li>
        
          <li>
            <a href="/2019/08/03/彭鑫博士：面容有光泽的好办法—叩齿吞津保健法/">戒文~彭鑫博士：面容有光泽的好办法—叩齿吞津保健法</a>
          </li>
        
          <li>
            <a href="/2019/08/03/彭鑫：伤精（肾虚、元气虚）的种种表现和治疗方法/">戒文~彭鑫：伤精（肾虚、元气虚）的种种表现和治疗方法</a>
          </li>
        
          <li>
            <a href="/2019/08/03/彭鑫博士：伤精者的补精方法/">戒文~彭鑫博士：伤精者的补精方法</a>
          </li>
        
      </ul>
    </div>
  </div>

  
</aside>
        
      </div>
      <footer id="footer">
  
  <div class="outer">
    <div id="footer-info" class="inner">
      &copy; 2019 戒文<br>
      Powered by <a href="http://hexo.io/" target="_blank">Hexo</a>
    </div>
  </div>
</footer>
    </div>
    <nav id="mobile-nav">
  
    <a href="/" class="mobile-nav-link">Home</a>
  
    <a href="/archives" class="mobile-nav-link">Archives</a>
  
</nav>
    

<script src="//ajax.googleapis.com/ajax/libs/jquery/2.0.3/jquery.min.js"></script>


  <link rel="stylesheet" href="/fancybox/jquery.fancybox.css">
  <script src="/fancybox/jquery.fancybox.pack.js"></script>


<script src="/js/script.js"></script>



<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?c3dd0b1027e251d4c341be3836e0957b";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>


  </div>
</body>
</html>