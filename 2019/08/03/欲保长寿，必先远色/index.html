<!DOCTYPE html>



  


<html class="theme-next muse use-motion" lang>
<head><meta name="generator" content="Hexo 3.9.0">
  <meta charset="UTF-8">
<meta http-equiv="X-UA-Compatible" content="IE=edge">
<meta name="viewport" content="width=device-width, initial-scale=1, maximum-scale=1">
<meta name="theme-color" content="#222">









<meta http-equiv="Cache-Control" content="no-transform">
<meta http-equiv="Cache-Control" content="no-siteapp">
















  
  
  <link href="/lib/fancybox/source/jquery.fancybox.css?v=2.1.5" rel="stylesheet" type="text/css">







<link href="/lib/font-awesome/css/font-awesome.min.css?v=4.6.2" rel="stylesheet" type="text/css">

<link href="/css/main.css?v=5.1.4" rel="stylesheet" type="text/css">


  <link rel="apple-touch-icon" sizes="180x180" href="/images/apple-touch-icon-next.png?v=5.1.4">


  <link rel="icon" type="image/png" sizes="32x32" href="/images/favicon-32x32-next.png?v=5.1.4">


  <link rel="icon" type="image/png" sizes="16x16" href="/images/favicon-16x16-next.png?v=5.1.4">


  <link rel="mask-icon" href="/images/logo.svg?v=5.1.4" color="#222">





  <meta name="keywords" content="Hexo, NexT">










<meta name="description" content="精、气、神，为人身三宝，然精能生气。气能生神。可知三宝之中，精宝尤为最要。施则成人，养则延寿。盖精者，先天之胚胎．生生之种子也。欲保长寿，必先远色。 　　风雷戒色欲 　　圣人以迅雷风烈必变，所以敬天之威怒也。此时若犯色欲，不独损寿，抑且生子逆恶异常，可不慎哉？ 　　寒暑戒色欲 　　天时炎热寒冻，无论老少，须加保重，度此危关，已属万幸。若加房事，鲜不致病损寿。予友夏会宗，老而康强，自言无他奇术">
<meta property="og:type" content="article">
<meta property="og:title" content="戒文~欲保长寿，必先远色">
<meta property="og:url" content="http://yoursite.com/2019/08/03/欲保长寿，必先远色/index.html">
<meta property="og:site_name" content="戒文">
<meta property="og:description" content="精、气、神，为人身三宝，然精能生气。气能生神。可知三宝之中，精宝尤为最要。施则成人，养则延寿。盖精者，先天之胚胎．生生之种子也。欲保长寿，必先远色。 　　风雷戒色欲 　　圣人以迅雷风烈必变，所以敬天之威怒也。此时若犯色欲，不独损寿，抑且生子逆恶异常，可不慎哉？ 　　寒暑戒色欲 　　天时炎热寒冻，无论老少，须加保重，度此危关，已属万幸。若加房事，鲜不致病损寿。予友夏会宗，老而康强，自言无他奇术">
<meta property="og:locale" content="default">
<meta property="og:updated_time" content="2019-08-03T08:53:59.826Z">
<meta name="twitter:card" content="summary">
<meta name="twitter:title" content="戒文~欲保长寿，必先远色">
<meta name="twitter:description" content="精、气、神，为人身三宝，然精能生气。气能生神。可知三宝之中，精宝尤为最要。施则成人，养则延寿。盖精者，先天之胚胎．生生之种子也。欲保长寿，必先远色。 　　风雷戒色欲 　　圣人以迅雷风烈必变，所以敬天之威怒也。此时若犯色欲，不独损寿，抑且生子逆恶异常，可不慎哉？ 　　寒暑戒色欲 　　天时炎热寒冻，无论老少，须加保重，度此危关，已属万幸。若加房事，鲜不致病损寿。予友夏会宗，老而康强，自言无他奇术">



<script type="text/javascript" id="hexo.configurations">
  var NexT = window.NexT || {};
  var CONFIG = {
    root: '/',
    scheme: 'Muse',
    version: '5.1.4',
    sidebar: {"position":"left","display":"post","offset":12,"b2t":false,"scrollpercent":false,"onmobile":false},
    fancybox: true,
    tabs: true,
    motion: {"enable":true,"async":false,"transition":{"post_block":"fadeIn","post_header":"slideDownIn","post_body":"slideDownIn","coll_header":"slideLeftIn","sidebar":"slideUpIn"}},
    duoshuo: {
      userId: '0',
      author: 'Author'
    },
    algolia: {
      applicationID: '',
      apiKey: '',
      indexName: '',
      hits: {"per_page":10},
      labels: {"input_placeholder":"Search for Posts","hits_empty":"We didn't find any results for the search: ${query}","hits_stats":"${hits} results found in ${time} ms"}
    }
  };
</script>



  <link rel="canonical" href="http://yoursite.com/2019/08/03/欲保长寿，必先远色/">





  <title>戒文~欲保长寿，必先远色 | 戒文</title>
  








</head>

<body itemscope itemtype="http://schema.org/WebPage" lang="default">

  
  
    
  

  <div class="container sidebar-position-left page-post-detail">
    <div class="headband"></div>

    <header id="header" class="header" itemscope itemtype="http://schema.org/WPHeader">
      <div class="header-inner"><div class="site-brand-wrapper">
  <div class="site-meta ">
    

    <div class="custom-logo-site-title">
      <a href="/" class="brand" rel="start">
        <span class="logo-line-before"><i></i></span>
        <span class="site-title">戒文</span>
        <span class="logo-line-after"><i></i></span>
      </a>
    </div>
      
        <p class="site-subtitle"></p>
      
  </div>

  <div class="site-nav-toggle">
    <button>
      <span class="btn-bar"></span>
      <span class="btn-bar"></span>
      <span class="btn-bar"></span>
    </button>
  </div>
</div>

<nav class="site-nav">
  

  
    <ul id="menu" class="menu">
      
        
        <li class="menu-item menu-item-home">
          <a href="/" rel="section">
            
              <i class="menu-item-icon fa fa-fw fa-home"></i> <br>
            
            Home
          </a>
        </li>
      
        
        <li class="menu-item menu-item-archives">
          <a href="/archives/" rel="section">
            
              <i class="menu-item-icon fa fa-fw fa-archive"></i> <br>
            
            Archives
          </a>
        </li>
      

      
    </ul>
  

  
</nav>



 </div>
    </header>

    <main id="main" class="main">
      <div class="main-inner">
        <div class="content-wrap">
          <div id="content" class="content">
            

  <div id="posts" class="posts-expand">
    

  

  
  
  

  <article class="post post-type-normal" itemscope itemtype="http://schema.org/Article">
  
  
  
  <div class="post-block">
    <link itemprop="mainEntityOfPage" href="http://yoursite.com/2019/08/03/欲保长寿，必先远色/">

    <span hidden itemprop="author" itemscope itemtype="http://schema.org/Person">
      <meta itemprop="name" content="戒文">
      <meta itemprop="description" content>
      <meta itemprop="image" content="/images/avatar.gif">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="戒文">
    </span>

    
      <header class="post-header">

        
        
          <h1 class="post-title" itemprop="name headline">戒文~欲保长寿，必先远色</h1>
        

        <div class="post-meta">
          <span class="post-time">
            
              <span class="post-meta-item-icon">
                <i class="fa fa-calendar-o"></i>
              </span>
              
                <span class="post-meta-item-text">Posted on</span>
              
              <time title="Post created" itemprop="dateCreated datePublished" datetime="2019-08-03T16:53:59+08:00">
                2019-08-03
              </time>
            

            

            
          </span>

          

          
            
          

          
          

          

          

          

        </div>
      </header>
    

    
    
    
    <div class="post-body" itemprop="articleBody">

      
      

      
        <div class="ahtcy_content">
<p><span style="font-size: 16px">　　精、气、神，为人身三宝，然精能生气。气能生神。可知三宝之中，精宝尤为最要。施则成人，养则延寿。盖精者，先天之胚胎．生生之种子也。欲保长寿，必先远色。<br>
　　风雷戒色欲<br>
　　圣人以迅雷风烈必变，所以敬天之威怒也。此时若犯色欲，不独损寿，抑且生子逆恶异常，可不慎哉？<br>
　　寒暑戒色欲<br>
　　天时炎热寒冻，无论老少，须加保重，度此危关，已属万幸。若加房事，鲜不致病损寿。予友夏会宗，老而康强，自言无他奇术，惟于少壮时，五六两月及冬至后两月独宿保养，予深敬服，惟是夏热赤体、冬寒偎傍，邪兴易起，当另具坚忍之心戒之。<br>
　　虚弱戒色欲<br>
　　今人心思尖俐．自十四五岁，童心巳无所不知，每破身早，而弱根悉由于此。何况生来充实者甚少，虚弱者颇多，若留恋纵欲，自然疾病丛生，医药难效. 将有用之身，一旦长往，可不哀哉？人身秉精血而成，生若虚弱，譬如树之根本已空，全赖栽培度日，倘再风摇斧伐，鲜有不倾倒之木矣。<br>
　　唐司空图诗云：“昨日流莺今日蝉，起来又是夕阳天。六龙飞辔长相窘，更忍乘危自着鞭。”盖流莺者，春也。蝉者，秋也。言春秋之景易换，犹如昨日今日耳。方始早睡起来，忽又夕阳晚到，则日之易迈，何迅速如之？此是羲驭之六龙，已催人年寿急迫矣，乃乘危着鞭，而又自促其年乎？噫! 世之着乘危之鞭者，何异寄蜉蝣于天地耶？诗中“更忍”二字与一“自”字，深有意味。戒色诗颇多，惟此四句，词雅而意切，至若“二八佳人体似酥，腰间仗剑斩愚夫。虽然不见人头落，暗里催君骨髓枯”。 虽警切，而词近俚矣。<br>
　　昔包承斋恢，年八十八，以枢密登拜郊台．精神老健。贾似道问之：“必有摄养奇术。”恢日：“有一眼丸子药，乃不传之秘方。”似道坚叩之，恢徐曰：“老汉全靠吃了五十年独睡丸。”满座大笑。予谓人能服独睡丸怡养，再加以食半饱法自辅，寿之延长，定可保矣。<br>
　　有一等人，纵情色欲，有病则仗药饵医治，殊不知去己精华，服彼草木，正谚语所谓“抛了黄金抱绿砖”也。昔人云：“服药千朝，不如独眠一宵”。真至言也。<br>
　　人年半百以后，精神气血渐次日衰，譬如油少之灯，若不添油，再加灯草多耗，欲灯之不灭，何可得乎？前人云：“油尽灯灭，髓竭人亡。”甚可畏也。每有一等老人，精气已衰，犹勉强房事，自促其寿，真可叹可怜。<br>
　　杨诚斋善谑，尝谓好色者曰：‘’阎罗王未曾相唤，子乃自求押到，何也？”予谓此即着鞭自促之意。<br>
　　世有一等人，年至五十多岁，间有强健而稍存余资者则思娶妾纳婢，以取欢乐，全不想衰老之人，何能抵敌少妇？且老虽爱少，其奈少不爱老。憎念一生，烈妇难守，何况妇非贞烈者多乎？妄图一时幻欢，自讨无限苦恼深可叹也。<br>
　　醉饱戒色欲<br>
　　昔人云：“醉饱莫行房．五脏皆反覆。”极言其大有损伤也。且酒醉行房，则血气流溢，渗人大小肠腑，多成便血、肠癖、血淋、痈疽、痔毒等症。食饱行房，则脾胃损伤，多成中隔、气鼓、脐痛、偏枯等症，不可不慎。<br>
　　忧怒戒色欲<br>
　　男女交合，乃欢乐事也。人或有忧愁恼怒，每借房事消遣，殊不知忧怒既伤于神，色欲又伤于精．精神两伤，此危道也，明达之人，何可以性命自陷于危乎？</span></p>
<div class="text-c" id="pages"></div>
</div>
      
    </div>
    
    
    

    

    

    

    <footer class="post-footer">
      

      
      
      

      
        <div class="post-nav">
          <div class="post-nav-next post-nav-item">
            
              <a href="/2019/08/03/世界灾难的首要原因是邪淫和堕胎/" rel="next" title="戒文~世界灾难的首要原因是邪淫和堕胎">
                <i class="fa fa-chevron-left"></i> 戒文~世界灾难的首要原因是邪淫和堕胎
              </a>
            
          </div>

          <span class="post-nav-divider"></span>

          <div class="post-nav-prev post-nav-item">
            
              <a href="/2019/08/03/淫欲不断，不能超越轮回/" rel="prev" title="戒文~淫欲不断，不能超越轮回">
                戒文~淫欲不断，不能超越轮回 <i class="fa fa-chevron-right"></i>
              </a>
            
          </div>
        </div>
      

      
      
    </footer>
  </div>
  
  
  
  </article>



    <div class="post-spread">
      
    </div>
  </div>


          </div>
          


          

  



        </div>
        
          
  
  <div class="sidebar-toggle">
    <div class="sidebar-toggle-line-wrap">
      <span class="sidebar-toggle-line sidebar-toggle-line-first"></span>
      <span class="sidebar-toggle-line sidebar-toggle-line-middle"></span>
      <span class="sidebar-toggle-line sidebar-toggle-line-last"></span>
    </div>
  </div>

  <aside id="sidebar" class="sidebar">
    
    <div class="sidebar-inner">

      

      

      <section class="site-overview-wrap sidebar-panel sidebar-panel-active">
        <div class="site-overview">
          <div class="site-author motion-element" itemprop="author" itemscope itemtype="http://schema.org/Person">
            
              <p class="site-author-name" itemprop="name">戒文</p>
              <p class="site-description motion-element" itemprop="description">一个专注戒色内容分享的网站</p>
          </div>

          <nav class="site-state motion-element">

            
              <div class="site-state-item site-state-posts">
              
                <a href="/archives/">
              
                  <span class="site-state-item-count">8061</span>
                  <span class="site-state-item-name">posts</span>
                </a>
              </div>
            

            

            

          </nav>

          

          

          
          

          
          

          

        </div>
      </section>

      

      

    </div>
  </aside>


        
      </div>
    </main>

    <footer id="footer" class="footer">
      <div class="footer-inner">
        <div class="copyright">&copy; <span itemprop="copyrightYear">2019</span>
  <span class="with-love">
    <i class="fa fa-user"></i>
  </span>
  <span class="author" itemprop="copyrightHolder">戒文</span>

  
</div>


  <div class="powered-by">Powered by <a class="theme-link" target="_blank" href="https://hexo.io">Hexo</a></div>



  <span class="post-meta-divider">|</span>



  <div class="theme-info">Theme &mdash; <a class="theme-link" target="_blank" href="https://github.com/iissnan/hexo-theme-next">NexT.Muse</a> v5.1.4</div>




        







        
      </div>
    </footer>

    
      <div class="back-to-top">
        <i class="fa fa-arrow-up"></i>
        
      </div>
    

    

  </div>

  

<script type="text/javascript">
  if (Object.prototype.toString.call(window.Promise) !== '[object Function]') {
    window.Promise = null;
  }
</script>









  












  
  
    <script type="text/javascript" src="/lib/jquery/index.js?v=2.1.3"></script>
  

  
  
    <script type="text/javascript" src="/lib/fastclick/lib/fastclick.min.js?v=1.0.6"></script>
  

  
  
    <script type="text/javascript" src="/lib/jquery_lazyload/jquery.lazyload.js?v=1.9.7"></script>
  

  
  
    <script type="text/javascript" src="/lib/velocity/velocity.min.js?v=1.2.1"></script>
  

  
  
    <script type="text/javascript" src="/lib/velocity/velocity.ui.min.js?v=1.2.1"></script>
  

  
  
    <script type="text/javascript" src="/lib/fancybox/source/jquery.fancybox.pack.js?v=2.1.5"></script>
  


  


  <script type="text/javascript" src="/js/src/utils.js?v=5.1.4"></script>

  <script type="text/javascript" src="/js/src/motion.js?v=5.1.4"></script>



  
  

  
  <script type="text/javascript" src="/js/src/scrollspy.js?v=5.1.4"></script>
<script type="text/javascript" src="/js/src/post-details.js?v=5.1.4"></script>



  


  <script type="text/javascript" src="/js/src/bootstrap.js?v=5.1.4"></script>



  


  




	





  





  












  





  

  

  

  
  

  

  

  

</body>
</html>
