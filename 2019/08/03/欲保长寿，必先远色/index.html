<!DOCTYPE html>
<html>
<head><meta name="generator" content="Hexo 3.9.0">
  <meta charset="utf-8">
  

  
  <title>戒文~欲保长寿，必先远色 | 戒文</title>
  <meta name="viewport" content="width=device-width, initial-scale=1, maximum-scale=1">
  <meta name="description" content="精、气、神，为人身三宝，然精能生气。气能生神。可知三宝之中，精宝尤为最要。施则成人，养则延寿。盖精者，先天之胚胎．生生之种子也。欲保长寿，必先远色。 　　风雷戒色欲 　　圣人以迅雷风烈必变，所以敬天之威怒也。此时若犯色欲，不独损寿，抑且生子逆恶异常，可不慎哉？ 　　寒暑戒色欲 　　天时炎热寒冻，无论老少，须加保重，度此危关，已属万幸。若加房事，鲜不致病损寿。予友夏会宗，老而康强，自言无他奇术">
<meta property="og:type" content="article">
<meta property="og:title" content="戒文~欲保长寿，必先远色">
<meta property="og:url" content="http://yoursite.com/2019/08/03/欲保长寿，必先远色/index.html">
<meta property="og:site_name" content="戒文">
<meta property="og:description" content="精、气、神，为人身三宝，然精能生气。气能生神。可知三宝之中，精宝尤为最要。施则成人，养则延寿。盖精者，先天之胚胎．生生之种子也。欲保长寿，必先远色。 　　风雷戒色欲 　　圣人以迅雷风烈必变，所以敬天之威怒也。此时若犯色欲，不独损寿，抑且生子逆恶异常，可不慎哉？ 　　寒暑戒色欲 　　天时炎热寒冻，无论老少，须加保重，度此危关，已属万幸。若加房事，鲜不致病损寿。予友夏会宗，老而康强，自言无他奇术">
<meta property="og:locale" content="default">
<meta property="og:updated_time" content="2019-08-03T08:53:59.826Z">
<meta name="twitter:card" content="summary">
<meta name="twitter:title" content="戒文~欲保长寿，必先远色">
<meta name="twitter:description" content="精、气、神，为人身三宝，然精能生气。气能生神。可知三宝之中，精宝尤为最要。施则成人，养则延寿。盖精者，先天之胚胎．生生之种子也。欲保长寿，必先远色。 　　风雷戒色欲 　　圣人以迅雷风烈必变，所以敬天之威怒也。此时若犯色欲，不独损寿，抑且生子逆恶异常，可不慎哉？ 　　寒暑戒色欲 　　天时炎热寒冻，无论老少，须加保重，度此危关，已属万幸。若加房事，鲜不致病损寿。予友夏会宗，老而康强，自言无他奇术">
  
    <link rel="alternate" href="/atom.xml" title="戒文" type="application/atom+xml">
  
  
    <link rel="icon" href="/favicon.png">
  
  
    <link href="//fonts.googleapis.com/css?family=Source+Code+Pro" rel="stylesheet" type="text/css">
  
  <link rel="stylesheet" href="/css/style.css">
</head>
</html>
<body>
  <div id="container">
    <div id="wrap">
      <header id="header">
  <div id="banner"></div>
  <div id="header-outer" class="outer">
    <div id="header-title" class="inner">
      <h1 id="logo-wrap">
        <a href="/" id="logo">戒文</a>
      </h1>
      
    </div>
    <div id="header-inner" class="inner">
      <nav id="main-nav">
        <a id="main-nav-toggle" class="nav-icon"></a>
        
          <a class="main-nav-link" href="/">Home</a>
        
          <a class="main-nav-link" href="/archives">Archives</a>
        
      </nav>
      <nav id="sub-nav">
        
          <a id="nav-rss-link" class="nav-icon" href="/atom.xml" title="RSS Feed"></a>
        
        <a id="nav-search-btn" class="nav-icon" title="Search"></a>
      </nav>
      <div id="search-form-wrap">
        <form action="//google.com/search" method="get" accept-charset="UTF-8" class="search-form"><input type="search" name="q" class="search-form-input" placeholder="Search"><button type="submit" class="search-form-submit">&#xF002;</button><input type="hidden" name="sitesearch" value="http://yoursite.com"></form>
      </div>
    </div>
  </div>
</header>
      <div class="outer">
        <section id="main"><article id="post-欲保长寿，必先远色" class="article article-type-post" itemscope itemprop="blogPost">
  <div class="article-meta">
    <a href="/2019/08/03/欲保长寿，必先远色/" class="article-date">
  <time datetime="2019-08-03T08:53:59.825Z" itemprop="datePublished">2019-08-03</time>
</a>
    
  </div>
  <div class="article-inner">
    
    
      <header class="article-header">
        
  
    <h1 class="article-title" itemprop="name">
      戒文~欲保长寿，必先远色
    </h1>
  

      </header>
    
    <div class="article-entry" itemprop="articleBody">
      
        <div class="ahtcy_content">
<p><span style="font-size: 16px">　　精、气、神，为人身三宝，然精能生气。气能生神。可知三宝之中，精宝尤为最要。施则成人，养则延寿。盖精者，先天之胚胎．生生之种子也。欲保长寿，必先远色。<br>
　　风雷戒色欲<br>
　　圣人以迅雷风烈必变，所以敬天之威怒也。此时若犯色欲，不独损寿，抑且生子逆恶异常，可不慎哉？<br>
　　寒暑戒色欲<br>
　　天时炎热寒冻，无论老少，须加保重，度此危关，已属万幸。若加房事，鲜不致病损寿。予友夏会宗，老而康强，自言无他奇术，惟于少壮时，五六两月及冬至后两月独宿保养，予深敬服，惟是夏热赤体、冬寒偎傍，邪兴易起，当另具坚忍之心戒之。<br>
　　虚弱戒色欲<br>
　　今人心思尖俐．自十四五岁，童心巳无所不知，每破身早，而弱根悉由于此。何况生来充实者甚少，虚弱者颇多，若留恋纵欲，自然疾病丛生，医药难效. 将有用之身，一旦长往，可不哀哉？人身秉精血而成，生若虚弱，譬如树之根本已空，全赖栽培度日，倘再风摇斧伐，鲜有不倾倒之木矣。<br>
　　唐司空图诗云：“昨日流莺今日蝉，起来又是夕阳天。六龙飞辔长相窘，更忍乘危自着鞭。”盖流莺者，春也。蝉者，秋也。言春秋之景易换，犹如昨日今日耳。方始早睡起来，忽又夕阳晚到，则日之易迈，何迅速如之？此是羲驭之六龙，已催人年寿急迫矣，乃乘危着鞭，而又自促其年乎？噫! 世之着乘危之鞭者，何异寄蜉蝣于天地耶？诗中“更忍”二字与一“自”字，深有意味。戒色诗颇多，惟此四句，词雅而意切，至若“二八佳人体似酥，腰间仗剑斩愚夫。虽然不见人头落，暗里催君骨髓枯”。 虽警切，而词近俚矣。<br>
　　昔包承斋恢，年八十八，以枢密登拜郊台．精神老健。贾似道问之：“必有摄养奇术。”恢日：“有一眼丸子药，乃不传之秘方。”似道坚叩之，恢徐曰：“老汉全靠吃了五十年独睡丸。”满座大笑。予谓人能服独睡丸怡养，再加以食半饱法自辅，寿之延长，定可保矣。<br>
　　有一等人，纵情色欲，有病则仗药饵医治，殊不知去己精华，服彼草木，正谚语所谓“抛了黄金抱绿砖”也。昔人云：“服药千朝，不如独眠一宵”。真至言也。<br>
　　人年半百以后，精神气血渐次日衰，譬如油少之灯，若不添油，再加灯草多耗，欲灯之不灭，何可得乎？前人云：“油尽灯灭，髓竭人亡。”甚可畏也。每有一等老人，精气已衰，犹勉强房事，自促其寿，真可叹可怜。<br>
　　杨诚斋善谑，尝谓好色者曰：‘’阎罗王未曾相唤，子乃自求押到，何也？”予谓此即着鞭自促之意。<br>
　　世有一等人，年至五十多岁，间有强健而稍存余资者则思娶妾纳婢，以取欢乐，全不想衰老之人，何能抵敌少妇？且老虽爱少，其奈少不爱老。憎念一生，烈妇难守，何况妇非贞烈者多乎？妄图一时幻欢，自讨无限苦恼深可叹也。<br>
　　醉饱戒色欲<br>
　　昔人云：“醉饱莫行房．五脏皆反覆。”极言其大有损伤也。且酒醉行房，则血气流溢，渗人大小肠腑，多成便血、肠癖、血淋、痈疽、痔毒等症。食饱行房，则脾胃损伤，多成中隔、气鼓、脐痛、偏枯等症，不可不慎。<br>
　　忧怒戒色欲<br>
　　男女交合，乃欢乐事也。人或有忧愁恼怒，每借房事消遣，殊不知忧怒既伤于神，色欲又伤于精．精神两伤，此危道也，明达之人，何可以性命自陷于危乎？</span></p>
<div class="text-c" id="pages"></div>
</div>
      
    </div>
    <footer class="article-footer">
      <a data-url="http://yoursite.com/2019/08/03/欲保长寿，必先远色/" data-id="cjz9g199w041npdtluwgzvcon" class="article-share-link">Share</a>
      
      
    </footer>
  </div>
  
    
<nav id="article-nav">
  
    <a href="/2019/08/03/淫欲不断，不能超越轮回/" id="article-nav-newer" class="article-nav-link-wrap">
      <strong class="article-nav-caption">Newer</strong>
      <div class="article-nav-title">
        
          戒文~淫欲不断，不能超越轮回
        
      </div>
    </a>
  
  
    <a href="/2019/08/03/世界灾难的首要原因是邪淫和堕胎/" id="article-nav-older" class="article-nav-link-wrap">
      <strong class="article-nav-caption">Older</strong>
      <div class="article-nav-title">戒文~世界灾难的首要原因是邪淫和堕胎</div>
    </a>
  
</nav>

  
</article>

</section>
        
          <aside id="sidebar">
  
    

  
    

  
    
  
    
  <div class="widget-wrap">
    <h3 class="widget-title">Archives</h3>
    <div class="widget">
      <ul class="archive-list"><li class="archive-list-item"><a class="archive-list-link" href="/archives/2019/08/">August 2019</a></li></ul>
    </div>
  </div>


  
    
  <div class="widget-wrap">
    <h3 class="widget-title">Recent Posts</h3>
    <div class="widget">
      <ul>
        
          <li>
            <a href="/2019/08/03/彭鑫博士：“都市隐者”现象的中医学解读—论色情泛滥/">戒文~彭鑫博士：“都市隐者”现象的中医学解读—论色情泛滥</a>
          </li>
        
          <li>
            <a href="/2019/08/03/彭鑫博士：纵欲过度导致糖尿病坏疽而截肢的案例/">戒文~彭鑫博士：纵欲过度导致糖尿病坏疽而截肢的案例</a>
          </li>
        
          <li>
            <a href="/2019/08/03/彭鑫博士：面容有光泽的好办法—叩齿吞津保健法/">戒文~彭鑫博士：面容有光泽的好办法—叩齿吞津保健法</a>
          </li>
        
          <li>
            <a href="/2019/08/03/彭鑫：伤精（肾虚、元气虚）的种种表现和治疗方法/">戒文~彭鑫：伤精（肾虚、元气虚）的种种表现和治疗方法</a>
          </li>
        
          <li>
            <a href="/2019/08/03/彭鑫博士：伤精者的补精方法/">戒文~彭鑫博士：伤精者的补精方法</a>
          </li>
        
      </ul>
    </div>
  </div>

  
</aside>
        
      </div>
      <footer id="footer">
  
  <div class="outer">
    <div id="footer-info" class="inner">
      &copy; 2019 戒文<br>
      Powered by <a href="http://hexo.io/" target="_blank">Hexo</a>
    </div>
  </div>
</footer>
    </div>
    <nav id="mobile-nav">
  
    <a href="/" class="mobile-nav-link">Home</a>
  
    <a href="/archives" class="mobile-nav-link">Archives</a>
  
</nav>
    

<script src="//ajax.googleapis.com/ajax/libs/jquery/2.0.3/jquery.min.js"></script>


  <link rel="stylesheet" href="/fancybox/jquery.fancybox.css">
  <script src="/fancybox/jquery.fancybox.pack.js"></script>


<script src="/js/script.js"></script>



<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?c3dd0b1027e251d4c341be3836e0957b";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>


  </div>
</body>
</html>