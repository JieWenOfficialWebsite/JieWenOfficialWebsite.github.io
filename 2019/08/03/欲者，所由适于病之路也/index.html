<!DOCTYPE html>
<html>
<head><meta name="generator" content="Hexo 3.9.0">
  <meta charset="utf-8">
  

  
  <title>戒文~欲者，所由适于病之路也 | 戒文</title>
  <meta name="viewport" content="width=device-width, initial-scale=1, maximum-scale=1">
  <meta name="description" content="◎保护未婚以前之身，如惜渡海浮囊，勿容一针之锋穿破；保护既婚以后之身，如惜千宵茂树，勿纵一斧之刃伐伤。当知二护之要，惟在节欲。     ◎病者，所由适于死之路也；欲者，所由适于病之路也；迩（接近也）声色者，所由适于欲之路也。塞此三路，惟在节欲。     ◎夏季是人脱精神之时，心旺肾衰，液化为水，不问老幼，皆宜食暖物，独宿养阴。     ◎人勤于礼者，神不外驰，可以集神；人勤于智者，精不">
<meta property="og:type" content="article">
<meta property="og:title" content="戒文~欲者，所由适于病之路也">
<meta property="og:url" content="http://yoursite.com/2019/08/03/欲者，所由适于病之路也/index.html">
<meta property="og:site_name" content="戒文">
<meta property="og:description" content="◎保护未婚以前之身，如惜渡海浮囊，勿容一针之锋穿破；保护既婚以后之身，如惜千宵茂树，勿纵一斧之刃伐伤。当知二护之要，惟在节欲。     ◎病者，所由适于死之路也；欲者，所由适于病之路也；迩（接近也）声色者，所由适于欲之路也。塞此三路，惟在节欲。     ◎夏季是人脱精神之时，心旺肾衰，液化为水，不问老幼，皆宜食暖物，独宿养阴。     ◎人勤于礼者，神不外驰，可以集神；人勤于智者，精不">
<meta property="og:locale" content="default">
<meta property="og:updated_time" content="2019-08-03T08:55:20.404Z">
<meta name="twitter:card" content="summary">
<meta name="twitter:title" content="戒文~欲者，所由适于病之路也">
<meta name="twitter:description" content="◎保护未婚以前之身，如惜渡海浮囊，勿容一针之锋穿破；保护既婚以后之身，如惜千宵茂树，勿纵一斧之刃伐伤。当知二护之要，惟在节欲。     ◎病者，所由适于死之路也；欲者，所由适于病之路也；迩（接近也）声色者，所由适于欲之路也。塞此三路，惟在节欲。     ◎夏季是人脱精神之时，心旺肾衰，液化为水，不问老幼，皆宜食暖物，独宿养阴。     ◎人勤于礼者，神不外驰，可以集神；人勤于智者，精不">
  
    <link rel="alternate" href="/atom.xml" title="戒文" type="application/atom+xml">
  
  
    <link rel="icon" href="/favicon.png">
  
  
    <link href="//fonts.googleapis.com/css?family=Source+Code+Pro" rel="stylesheet" type="text/css">
  
  <link rel="stylesheet" href="/css/style.css">
</head>
</html>
<body>
  <div id="container">
    <div id="wrap">
      <header id="header">
  <div id="banner"></div>
  <div id="header-outer" class="outer">
    <div id="header-title" class="inner">
      <h1 id="logo-wrap">
        <a href="/" id="logo">戒文</a>
      </h1>
      
    </div>
    <div id="header-inner" class="inner">
      <nav id="main-nav">
        <a id="main-nav-toggle" class="nav-icon"></a>
        
          <a class="main-nav-link" href="/">Home</a>
        
          <a class="main-nav-link" href="/archives">Archives</a>
        
      </nav>
      <nav id="sub-nav">
        
          <a id="nav-rss-link" class="nav-icon" href="/atom.xml" title="RSS Feed"></a>
        
        <a id="nav-search-btn" class="nav-icon" title="Search"></a>
      </nav>
      <div id="search-form-wrap">
        <form action="//google.com/search" method="get" accept-charset="UTF-8" class="search-form"><input type="search" name="q" class="search-form-input" placeholder="Search"><button type="submit" class="search-form-submit">&#xF002;</button><input type="hidden" name="sitesearch" value="http://yoursite.com"></form>
      </div>
    </div>
  </div>
</header>
      <div class="outer">
        <section id="main"><article id="post-欲者，所由适于病之路也" class="article article-type-post" itemscope itemprop="blogPost">
  <div class="article-meta">
    <a href="/2019/08/03/欲者，所由适于病之路也/" class="article-date">
  <time datetime="2019-08-03T08:38:28.064Z" itemprop="datePublished">2019-08-03</time>
</a>
    
  </div>
  <div class="article-inner">
    
    
      <header class="article-header">
        
  
    <h1 class="article-title" itemprop="name">
      戒文~欲者，所由适于病之路也
    </h1>
  

      </header>
    
    <div class="article-entry" itemprop="articleBody">
      
        <div class="ahtcy_content">
<font size="3">     ◎保护未婚以前之身，如惜渡海浮囊，勿容一针之锋穿破；保护既婚以后之身，如惜千宵茂树，勿纵一斧之刃伐伤。当知二护之要，惟在节欲。<br>     ◎病者，所由适于死之路也；欲者，所由适于病之路也；迩（接近也）声色者，所由适于欲之路也。塞此三路，惟在节欲。<br>     ◎夏季是人脱精神之时，心旺肾衰，液化为水，不问老幼，皆宜食暖物，独宿养阴。<br>     ◎人勤于礼者，神不外驰，可以集神；人勤于智者，精不外移，可以摄精。关君子四符<br>     ◎治身者，以积精为宝;身以心为本，精积于其本，则血气相承受;血气相承受，则形体无所苦，然后身可得而安也。春秋繁露通国身<br>     ◎富贵而不知道，适足以为患，不如贫贱;贫贱之致物也难，虽欲过之奚由。出则以车，入则以辇，务以自夫，命之曰招蹶之机。肥肉厚酒，务以自强，命之曰烂肠之食。靡曼皓齿，郑卫之音，务以自乐，命之曰伐性之斧。三患者，富贵之所致也。故古之人有不肯富贵者矣，重生故也。吕身春春秋生<br>     ◎昔有行道人，陌上见三叟，年各百余岁，相与锄禾莠。住车问三叟，何以得此寿？上叟前致辞，室内姬粗丑。中叟前致辞，量腹节所受。下叟前致辞，幕卧不覆首。要哉三叟言，所以能长久。太平御览三百八三应璩诗<br>     ◎淫律云：‘奸人妻者，得子孙淫夫报；奸人室女者，待绝嗣报。’概观行秽之家，丑声籍籍，自可灼见。况淫近于杀，彼偷香窃玉者，被人擒捉，或跳墙以出，则肠断而死者有之；或追赶走急，则脱力而亡者有之;设或擒住。则刃杀杖击，立时而殒者有之。何苦以至重之性命，博片时之欢乐哉？人亦可猛省痛戒矣！<br>     ◎今人怕死，至伤生之事却敢为;圣人于伤生事不敢为，到临死却不怕。谢上蔡<br>     ◎好色之祸甚大，而以狎妓为尤甚。盖淫娼贱妓，倚门献笑，无非陷人钓饵，一入其中，极聪明人，亦受迷惑。及至耗费家业，始富终贫，宗族共摈，乡里不齿，固己悔之晚矣。况近世妓女，必患花柳病，偶一传染，痛楚万状，腐烂遍身。且生子亦多不育，磋何及哉！有戒嫖词云：‘更鼓初敲，云情雨意千般好；晨鸡三唱，人离财散一场空。’观此方可猛省。<br>     ◎戒色有神方，惟聋耳瞎眼死心三味;养生无别法，只寡言少食息怒数般。<br>     已上节欲诸说，皆从《少年进德录》、《青年最危险之一问题》、《结婚与卫生》等书录出，欲知其详，须阅此三书。上海静安寺路三十九号医学书局出版<br>     节录《印光大师文钞》<br>     （一）过患<br>     ◎吾常谓世间人民，十分之中，由色欲直接而死者，有其四分；间接而死者亦有四分，以由色欲亏损，受别种感触而死。此诸死者，无不推之于命;岂知贪色者之死，皆非其命。本乎命者，乃居心清贞，不贪欲事之人。彼贪色者，皆自戕其生，何可谓之为命乎？至若依命而生，命尽而死者，不过一二分耳。由是知天下多半皆枉死之人。此祸之烈，世无有二。亦有不费一钱，不劳微力，而能成至高之德行，享至大之安乐，遗子孙以无穷之福荫，俾来生得贞良之眷属者，其唯戒淫乎？夫妇正淫，前已略说利害，今且不论;至于邪淫之事，无廉无耻，极秽极恶，乃以人身，行畜生事;是以艳女来奔，妖姬献媚，君子视为莫大之祸殃而拒之，必致福曜照临，皇天眷佑;小人视为莫大之幸福而纳之，必致灾星莅止，鬼神诛戮。君子则因祸而得福，小人则因祸而加祸，故曰：‘祸福无门，唯人自召。’世人苟于女色关头，不能彻底看破，则是以至高之德行，至大之安乐，以及子孙无穷之福荫，来生贞良之眷属（佛经中，若犯邪淫（夫妻行淫而非时、非处、非道，亦属邪淫）则有‘妻女不贞良’之果报。），断送于俄顷之欢娱也。哀哉。《正．欲海回狂序》<br>     （二）教示<br>     ◎汝年尚幼，须极力注意于保身。当详看《安士》书中《欲海回狂》，及《寿康宝鉴》。多有少年情欲念起，遂致手淫，此事伤身极大，切不可犯;犯则戕贼自身，污浊自心，将有用之身体，作少亡，或孱弱无所树立之废人。《三编上．复徐志一居士书》<br>     ◎现在后生，已知人事，即当为彼说保精保身之道。若知好歹，自不至以手淫为乐，以致或送性命，或成残废，井永贻弱种等诸祸。未省人事不可说;已省人事，若不说，则十有九犯此病，可怕之至。孟武伯问孝，子曰：‘父母唯其疾之忧。’他疾，均无甚关系，冶游、手淫、贪房事，实最关紧要之事，故孔子以此告之。而注者不肯说明其大厉害处，致孔子之话，亦无实效，可叹也。《续．复念佛居士书》<br>     ◎聪明人，最易犯者唯色欲。当常怀敬畏，切勿稍有邪妄之萌。若或偶起此念，即想吾人一举一动，天地鬼神，诸佛菩萨，无不悉知悉见;人前尚不敢为非，况于佛天森严处，敢存邪鄙之念，与行邪鄙之事乎？孟子谓：‘事孰为大，事亲为大。守孰为大，守身为大。’若不守身，纵能事亲，亦只是皮毛仪式而已；实则即是贱视亲之遗体，其不孝也大矣。故曾子临终，方说放心无虑之话云：‘《诗》云:战战兢兢，如临深渊，如履薄冰。而今而后，吾知免夫。’未到此时，尚存战兢，曾子且然，况吾辈凡庸乎？《续．复徐书镛书》<br>     （三）对治<br>     ◎色欲一事，乃举世人之通病。不特中下之人，被色所迷；即上根之人，若不战兢自持，干惕在念，则亦难免不被所迷。试观古今来多少出格豪杰，固足为圣为贤；祗由打不破此关，反为下愚不肖，兼复永堕恶道者，盖难胜数。《楞严经》云：‘若诸世界六道众生，其心不淫，则不随其生死相续。汝修三昧，本出尘劳。淫心不除，尘不可出。’学道之人，本为出离生死；苟不痛除此病，则生死断难出离。即念佛法门，虽则带业往生；然若淫习固结，则便与佛隔，难于感应道交矣。欲绝此祸，莫如见一切女人，皆作亲想、怨想、不净想。亲想者，见老者作母想，长者作姊想，少者作妹想，幼者作女想。欲心纵盛，断不敢于母姊妹女边起不正念。视一切女人，总是吾之母姊妹女，则理制于欲，欲无由发矣。怨想者，凡见美女，便起爱心；由此爱心，便堕恶遣，长劫受苦，不能出离。如是则所谓美丽娇媚者，比劫贼虎狼，毒蛇恶蝎，砒霜鸩毒，烈百千倍。于此极大怨家，尚犹恋恋著念，岂非迷中倍人。不净者，美貌动人，只外面一层薄皮耳；若揭去此皮，则不忍见矣。骨肉脓血，尿尿毛发，淋漓狼藉，了无一物可令人爱；但以薄皮所蒙，则妄生爱恋。华瓶盛粪，人不把玩；今此美人之薄皮，不异华瓶；皮内所容，此粪更秽。何得爱其外皮，而忘其皮里之种种秽物，漫起妄想乎哉？苟不战兢干惕，痛除此习，则唯见其姿质美丽，致爱箭入骨，不能自拔。平素如此，欲其没后不入女腹，不可得也;入人女腹犹可，入畜女腹，则将奈何？试一思及，心神惊怖。然欲于见境不起染心，须于未见境时，常作上三种想，则见境自可不随境转。否则纵不见境，意地仍复缠绵，终被淫欲习气所缚。固宜认其涤除恶业习气，方可有自由分。《正．复甬江某居士书》<br>     ◎凡有忿怒、淫欲、好胜、赌气等念，偶尔萌动，即作念云:‘我念佛人，何可起此种心念乎？’念起即息，久则凡一切劳神损身之念，皆无由而起;终日由佛不思议功德，加持身心，敢保不须十日，即见大效。《续．与胡作初书》<br>     ◎业障重，贪嗔盛，体弱心怯。但能一心念佛，久之自可诸疾咸愈。《普门品》谓若有众生，多于淫欲嗔恚愚痴，常念恭敬观世音菩萨，便得离之。念佛亦然。但当尽心竭力，无或疑贰，则无求不得。《正．复永嘉某居士书五》<br>     （四）殷鉴<br>     ◎慧佐之死，乃其父母祖母所致。其家生此聪颖之子，不告以保身寡欲之道，乃早为娶妻。又不说节欲之益，纵欲之祸。彼二青年只知求乐，不知速死。及已经得病，尚不令其妻归宁，以致年余大病，以至于死。将死见其妻，尚动念，故咬指以伏欲心耳。天下此种事多极，姑述二事：<br>     一弟子家贫，其父早死，学生意，资质淳厚，十五六即娶妻，人已受伤。先在绸缎店司帐，其友人令住普陀法雨寺，养数月，已强健。其母与介绍人吵闹，恐其出家，挽彼店中老板及彼岳父，来叫回。光与来人说:‘回去则可，当令其妻常住娘家，非大复原，不可相见。’此种人通最不知事务者，通不依光说，仍在店中司帐。光往上海至其店中，（店老板亦系善人，素相识）见其面色光润，知尚能撙节。后光回山至宁，见面色大变，问汝回去过？言：‘到家只住四天。’已与未回去之相，天渊悬殊，后竟死亡。此子文字尚通顺，若非其母硬作主宰，当不至早夭。<br>     又一皈依弟子之子，其岳父亦皈依，其人颇聪明，英文很好。以不知节欲，得病要往杭州西湖，云:‘我一到西湖，病当好一半。’其父母不知是不敢见妻，不许去。又要去医院，因送医院，尚令妻常去看，竟死于医院。其岳父与光说，光说汝等是痴人，以致彼欲不死，而此令其死。惜彼不明说不敢见妻，见即动念失精。<br>     慧佐至死，见妻咬指，汝认做厌，尚非真情，乃制欲念耳。至于死时得大家助念之力，自己向有信心，故致死后相变光润。乃知佛力、法力、众生心力，均不可思误。众生心力，不承佛法法力不得发现，由承佛力法力待以发现，故有此现相也。后世子弟愈聪明，则欲心愈重，情窦未开，不可告；情窦已开，不为说保身寡欲之道，或致手淫邪淫，及已娶忘身徇欲，均所难免。男子则父与师当为说，女子则母当为说。使慧佐之妻知此义，何至一病近年而死？古者国家尚以令人节欲为令;令则病将死，尚不令其分隔，此所以冤枉死亡之青年，不知其数。而一归于命，命岂令彼食色无厌乎？慧佐之死系冤枉;（若其父母早为训诲，深知利害，断不至死，故曰冤枉）慧佐之生西，乃是徼幸。若无人助念，则由淫欲而死，纵不堕三恶道，难免不堕女身及娼妓身耳。由大家助念，承佛慈力，得此结果。《三编．复常达春居士书二》<br>     ◎一弟子罗济同，四川人，年四十六岁，业船商于上海。其性情愿忠厚，深信佛法，与关絅之等合办净业社。民国十二三年，常欲来山归依，以事羁未果。十四年病膨胀数月，势极危险，中西医均无效。至八月十四，清理药帐，为数甚钜，遂生气曰：‘我从此纵死，亦不再吃药矣。’其妾乃于佛前恳祷，愿终身吃素念佛，以祈夫愈。即日下午病转机，大泻淤水，不药而愈。光于八月底来申，寓太平寺，九月初二，往净业社会关絅之，济同在焉，虽身体尚未大健，而气色淳净光华，无与等者。见光喜曰：‘师父来矣，当在申中归依，不须上山也。’择于初八，与其妾至太平寺，同受三归五戒。又请程雪楼、关絅之、丁桂樵、欧阳石芝、余峙莲、任心白等诸居士，陪光吃饭。初十天请光至其家吃饭，且曰：‘师父即弟子等之父母，弟子等即师父之儿女也。’光曰：‘父母唯其疾之忧，汝病虽好，尚未复原，当慎重。’惜未明言所慎重者，谓房事也。至月尽日，于功德林开监狱感化会，彼亦在会，众已散，有十余人留以吃饭，彼始来，与司帐者交代数语而去;其面貌直同死人，光知其犯房事所致，切悔当时只说父母唯其疾之忧，未曾说其所以然，以致复滨于危也。欲修书切戒，以冗繁未果，九月初六至山，即寄一信，极陈利害，然已无可救药，不数日即死。《寿康宝鉴．序》<br>     ◎十年前一钜商之子，学西医于东洋，考第一，以坐电车，未驻而跳，跌断一臂;彼系此种医生，随即治好。凡伤骨者，必须百数十日不近女色；彼臂好未久，以母寿回国，夜与妇宿，次日即死。此子颇聪明，尚将医人，何至此种忌讳，懵然不知；以俄顷之欢乐，殒至重之性命，可哀孰甚。《寿康宝鉴．序》<br>     ◎前年一商人，正走好运，先日生意，获六七百元，颇得意。次日由其妾处，往其妻处，其妻喜极。时值五月，天甚热，开电扇，备盆澡，取冰水加蜜令饮；唯知解热得凉，不知彼行房事，不可受凉，未三句钟，腹痛而死。是知世之由不知忌讳，冒昧从事，以至死亡者，初不知其有几千万亿也。《寿康宝鉴．序》<br>     《青年修养录》<br>     （一）卫生<br>     ◎饱食当肉，不淫当斋，缓步当车，无灾当福。戒酒后话，忌食后嗔。大饥不大食，大渴不大饮。多精神为富，少嗜欲为贵。服药十朝，不如独宿一宵。饮酒百斛，不如饱餐一粥。节食以去病，寡欲以延年。四五三页<br>     ◎少色欲以养精，少言语以养气，少思虑以养神。四五六页<br>     ◎留七分正经以度生，留三分痴呆以防死。四五七页<br>     ◎独寝不触欲，养精也。独居不交言，养气也。独行不著碍，养神也。独室不愧衾，养德也。四五七页<br>     ◎入素羸瘠，乃能兢兢业业，凡酒色伤身之事，皆不敢为，可以延寿。强壮者恃其强壮，恣意伤身，则祸可立待。岂非命虽在天，而立命在己欤。四五八页<br>     ◎盗为男戎，色为女戎。人皆知盗之切杀为可畏，而忘女戎之劫杀悲夫。四五九页<br>     ◎人之所以生者，惟精气神，谓之内三宝。人能寡欲以养精，寡思以养神，寡言以养气；再能去暴怒以养性，节饮食以和脾胃，避风寒以防感盲，常劳动以坚筋骨，即可延年矣。四六0页<br>     （二）节欲<br>     ◎人身非金铁铸成之身，乃气血团成之身。人于色欲不能自节，初谓无碍，偶尔任情，既而日损月伤，精髓亏，气血败，而人死矣。盖人之气血，行于六经，一日行一经，六日而周六经，故外感之最轻者，必以七日经尽而汗解，盖气血一周也。人当欲事浓时，无不心跳自汗，身热神迷，盖因骨节豁开，筋脉离脱，精髓既泄，一经之气血即伤，一经既伤，必待七日气血仍周至此经之日，方能复元。《易》云:‘七日来复。’即休养七日之义。世人未及七日而又走泄，经气不能复元，一伤再伤。以致外感内亏，百病俱起。人皆归咎时气，指为适然之病，不知非一朝一夕之故，其所由来者渐矣，由于未能谨守七日来复之义也。今立限制，以为节欲保身之本。二十岁时，以七日一次为准。三十岁时，以十四日一次为准。四十岁时，则宜二十八日一次。五十岁时，则宜四十五曰一次。至六十岁时，则天癸（月经）已绝，不能发生，急宜断嗜欲，绝房事，以清净闭藏为本，不能走泄矣。以上限制日期，专指春秋两季立言。若冬夏两季，一则火令极热，发泄无余，一则水令极寒，闭藏极密。即少年时亦以断欲为主。否则二十岁时，或可十四日一次。三十岁时，或可二十八日一次。四十岁时，或可四十五日一次。至五十岁时，气血大衰，夏令或可六十日一次，冬令则宜谨守不泄。盖天地与人之气，冬令闭藏至密，专为来春发生之本，尤重于夏令十倍也。依此者，可却病延年，违此者，必多病促寿。四六一页<br>     案:‘少年时亦以断欲为主’一句者，以人之身心约以二十五岁发展至成熟颠峰，正如树木之成型；若于未成熟之际予以摧折，则必成终身之患。今物欲充炽，少年之情欲，已降至国中青少年有性关系，乃至怀孕、堕胎者，于国小学童亦有所闻。实天作孽，犹可违；自作孽，不可活也。悲夫！犯过者，能速忏悔改过。<br>     ◎少手欲窦，何所不至，譬如口腹嗜味，愈纵愈狂，力自简制，则益淡将去矣。人谓挟妓无害，此言大误。要知娼妓贱质，勾引之意，无非欲得钱财，陷人钓饵，一中其计，极聪明人亦被迷惑，遂至乱其心志，废其正业，破家荡产，流入匪类。设遇尸痨之妇，疮毒之妓，小则痼疾，大则丧命。余所见闻，有聋其耳者，有半身不仁者。有四肢瘫软，膝直不可屈伸者。有病久骨软如绵者。有病蜡烛泻，泻去其阳者，有痿其阳，终身不举者。有种毒于妻，终身不育者。有毒发在喉，声哑无音者。有额上开天窗者。有烂去其鼻者。有当颏下垂若瘤者。有发鱼口，下体迸裂者。有毒发在趾，渐渐脱落至腰，而五脏皆见者。有惹毒于妻，生疮腋下而死者。有惹毒于妻，所生子女，遍体无皮者，种种不可胜计。即良医疗治，获全性命，而毒气内伤，多致不能生育。纵有生育，而先天毒盛，往往发为异疮恶痘，以致夭札，因此覆宗绝嗣。岂惟不齿，于正人，见憎于妻子而已哉。有识者其鉴之。四六三页<br>     ◎凡人之好色，为可乐也，不知可乐者在一时，可哭者在一世。深明可乐之事，即可哭之事，自然色心渐渐淡去。毒药置于美馔，知者万不敢嗜。何也？深知其必死而此心淡也。总之，人生世上，专以事业为重—浓于色欲，必致懒于事业，勤于事业，即可淡于色欲。得失成败枢机，不可不察也。淡之之功，其初甚难，须于难处力加持守，始终不移，才可一生得力受用。今立箴言三则以自制:一曰看得破，二曰忍得住，三曰拿得定。看得破者，确信好色必死之理也。忍得住者，临时力加持守之功也。拿得定者，凛遵始终不移之节也。能此者，才是真正英雄，可以办大事业。四六四页<br>     ◎古今一应书籍，看之皆有利益，独至淫词艳曲，总无一句好话。偷香窃玉，机关不止千般。卖俏行奸，流毒真兼数世。庸夫俗子，为之诳惑。学士文人，亦遭引诱，方谓风流俊逸。才子思得佳人，岂知德损行亏，衣冠已同禽兽，欲心方炽，岂能再顾纲常，恶缘既成，何暇更惜身命？皆以邪说惑世，故尔秽遮彰闻。若使留神观看，必然尽丧人心。纵难毁板，曷先焚书。淫念一萌，便思邪缘相凑，生幻妄心。设计引诱，生机械心。少有阻碍，生嗔恨心。夺人之爱，生杀害心。种种善愿由此消，种种恶孽由兹起。庸夫俗子，显蹈明行，罔知顾忌。文人学士，诵习圣贤，竟尔自号风流，侈谈情种。娇艳何心顾盼，辄视为有意之凝眸。深闺不无笑言，便揣作多情之勾引。或贿不足饵，而以才诱。或直不能遂，而以巧媒。机关不止千般，流毒真兼数世。不思月下花前，为乐有限。粉白黛绿，转眼即空。而恶因日积，显则倾家荡产，阴则削禄减年。大则亏体危亲，小则辱身贱行。甚而败露触凶，七尺之躯，顷刻作刀头之鬼。奈世之溺于此者，动曰何伤。然杀人者，杀其一身，淫人者，杀其三世。盖秽德必彰，恶声易播，上而杀其父母矣，中而杀其丈夫矣，下而杀其子女矣。无异挟白刃而刳人三世之腹，而犹谓何伤，吾谁欺，欺天乎？四六五页<br>     ◎此等淫邪之行，推在当境之初，动念之始，亟思降伏。有慧剑二焉：曰忍而已矣。不能忍，曰又忍而已矣。四六七页<br>     ◎《书》云:‘天遣福善祸淫。’盖此一关，是理欲关，是净秽关，是通塞关，是贵贱关，是生死关，是天堂地狱关。何言之？人之一心，非理即欲，而好色者，欲之根也，一好色，而诸欲皆萌矣，一觑破，则万善咸集矣，故曰理欲关。心本至清，好色而清者浊矣，身本至洁，好色而洁者污矣，故曰净秽关。此中浩浩，何在不宜，一著于色，便生窒碍，甚至骨肉因之乖离，功名因之阻滞，学问因之无成，非通塞之关而何？吾气刚大，上凌太空，吾情慈悯，下济万物，何等高贵，乃一涉淫私，事机泄露，甚至奴颜不知羞，婢膝不知耻，才子混身于下隶，书生行等于穿窬，非贵贱之关而何？若夫精神完固，而寒暑难入，骨髓流滑，而百病丛生。更有少年科第，半世辛勤，一念不禁，莫能救药，其生死之关也。至于天堂不必在天，存光明之性体，无处非天堂也。地狱不必在地，陷贪恋之火坑，无处非地狱也。更或前念迷，即是地狱，后念觉，即是天堂。迷觉分于俄顷，堂狱遂判云泥，其天堂地狱之关也。诚可慨也夫，诚可畏也夫。四六八页<br>     ◎自妻妾而外，皆为非已之色。淫人妻女，妻女人淫，夭寿折福，殃贻子孙，皆有明验显报。世人当竭力保守，视此身如白玉，一失手，即粉碎。视此事如鸩毒，一入口，即立死。须臾坚忍，终身受用。一念之差，万劫莫赎。可畏哉，可畏哉。四六九页<br>     ◎形空质朽，神昏力倦，必至半途而废，一无所成矣。四七0页<br>     ◎欲火焚烧，精神易竭。遂至窒其聪明，短其思虑。有用之人，不数年而废为无用，皆色念欲火伤身之病也。盖不必常近女色，只此独居时展转一念，遂足丧其身而有余。故孙真人曰：莫教引动虚阳发，精竭容枯百病侵。此真万金良药之言也。四七一页<br>     ◎凡溺爱冶容，而作色荒，谓之外感之欲。夜深枕上，思得冶容，或成宵寐之变，谓之内生之欲。二者纠缠染著，皆耗元精，增疾病，伤性命，必成不治之症。急须赶紧，先将心内色念，断除净尽。再将身体保养，不令走泄。则肾水不至下涸，相火不至上炎，水火既交，自渐愈耳。故曰：欲海无边，回头是岸。全在自心把握也。四七一页<br>     ◎好色之人，子孙必多夭折，后嗣必不蕃昌。何则？我之子孙，我之精神所种也。今以有限精神，供无穷之色欲，譬诸以斧伐木，脂液既竭，实必消脱，故好色者所生子女，每多单弱。子每像父，虽单弱而亦好淫。再传而后，薄之又薄，弱之又弱，以致覆宗绝祀者，不可胜数。尝见富贵之家，祖父并无失德，子孙每至夭亡，即有存者，亦多体气单弱，性质愚钝，不能务正，遂足败家，皆由于其祖父好色纵欲，有以自取也。四七二页<br>     ◎士子读书作文辛苦，第一要节欲。盖劳心而不节欲，则火动，火动则肾水耗散。水不能制火，而火愈炽，则肺金受伤。金又不能生水，火金相克，而转变而为痨瘵，必至夭亡。四七六页<br>     ◎莲蕊居士曰：断欲有十种利，反是有十害。一身心清净，毫无所污。二正念常存，异诸禽兽。三气足精满，寒暑不侵。四面目光华，举足轻便。五俯仰天地，无惭愧色。六省药饵费，可周贫乏。七屏绝邪缘，胸无牵恋。八读书作字，俱有精采。九脾胃强健，能消饮食。十本地风光，自有真乐。四七七页<br>     ◎《论语》曰：‘少之时，血气未定，戒之在色。’盖人方少时，犹草木之有芽也，百虫之在蛰也。草本当始生之日，而折其萌芽，未有不摧残者。百虫当在蛰之会，而发其□藏，未有不伤损者。圣人提醒少年，使其力制色心，悚然自爱，以保养柔嫩之躯。幼时能于色欲一关把得牢，截得断，他年元神不亏，气塞两间，达而立朝之日，精神得以运其经济，立掀天大事业，真人品真学问，皆由于此。即使不成大器，亦得以尽其天年，为祖宗似续之计。较死于非命者，霄壤之殊矣。四七七页<br>     ◎木有根则荣，根绝则枯。鱼有水则活，水涸则死。灯有膏则明，膏尽则灭。人有真精保之则寿，戕之则夭，不异于此。按医书《明堂图》，肾俞为藏精之穴，乃人生安身立命之蒂，一或受伤，其害莫测。每见人家子弟。年方髫稚，情窦初开，或偷看淫书小说，或同学戏语亵秽，妄生相火，寻求丧命之路。或有婢仆之事，而斲丧真元。或无男女之欲，而暗泄至宝。渐渐肢体羸弱，饮食减少，内热咳嗽吐血梦遗虚痨等证迭见。父母惊疑而无措，医药救治而难痊，一以为先天不足，一以为风寒所感，一以为补养失宜，不知皆自作之孽。其事隐微，而戕贼其性命者深也。即万端调治，幸而得痊；然早年受伤，终身多病—下元虚冷，子嗣艰难，腰疼腿痛，阳痿不举，目晕，头眩。未老先衰，一切心劳用力之事，皆不能任。虽留此躯，亦属无用。何以承先启后，建功立业，而享富寿康宁诸福乎？为子弟者，幸自珍惜，爱身即所以孝亲，保身斯可以扬名也。四七八页<br>     ◎一生患好色，问王龙溪先生。先生曰：有人设帐一所，指汝曰：此中有名妓，可褰帷就之。汝从其言入视，乃汝妹汝女以。汝此时一片淫心，亦顿息否？曰：息矣。先生曰：然则淫本是空，汝自认作真耳。四七九页<br>     ◎防淫之法，须要慧力—试思今日之明眸皓齿，二十年后，鸡皮鹤发，甚不堪相对也。百年之后，皮囊臭腐，其不堪向尔也。再思今日之淫行，即明日之死征，人至死而雄心灰矣。又要有定力—平日操持严切，念起即除。我心既定，自然守身如玉。一任妖姬美女引诱百端，绝不转动分毫。然道高德重之人，必有魔以败之，往往十年功行，败于俄顷。更须打破此等关头，坚守得定。四八一页<br>     ◎人生功名事业，寿夭穷通，皆自少年基始，而戒淫为第一。盖血气未定，最易沾涉邪淫。迨至日复老成，虽知怨悔，已追悔莫及。普愿少年观此，悚然自儆自爱。且思天生配偶，原有本分夫妻，何苦逞欲邪淫，贻终身之玷乎？四八三页</font>
<div class="text-c" id="pages"></div>
</div>
      
    </div>
    <footer class="article-footer">
      <a data-url="http://yoursite.com/2019/08/03/欲者，所由适于病之路也/" data-id="cjz9g19a6042kpdtlpn8qz2jj" class="article-share-link">Share</a>
      
      
    </footer>
  </div>
  
    
<nav id="article-nav">
  
    <a href="/2019/08/03/遇逆缘疾病等修学障碍，如何忏悔/" id="article-nav-newer" class="article-nav-link-wrap">
      <strong class="article-nav-caption">Newer</strong>
      <div class="article-nav-title">
        
          戒文~遇逆缘疾病等修学障碍，如何忏悔
        
      </div>
    </a>
  
  
    <a href="/2019/08/03/贪好女色　亡身减寿/" id="article-nav-older" class="article-nav-link-wrap">
      <strong class="article-nav-caption">Older</strong>
      <div class="article-nav-title">戒文~贪好女色　亡身减寿</div>
    </a>
  
</nav>

  
</article>

</section>
        
          <aside id="sidebar">
  
    

  
    

  
    
  
    
  <div class="widget-wrap">
    <h3 class="widget-title">Archives</h3>
    <div class="widget">
      <ul class="archive-list"><li class="archive-list-item"><a class="archive-list-link" href="/archives/2019/08/">August 2019</a></li></ul>
    </div>
  </div>


  
    
  <div class="widget-wrap">
    <h3 class="widget-title">Recent Posts</h3>
    <div class="widget">
      <ul>
        
          <li>
            <a href="/2019/08/03/彭鑫博士：“都市隐者”现象的中医学解读—论色情泛滥/">戒文~彭鑫博士：“都市隐者”现象的中医学解读—论色情泛滥</a>
          </li>
        
          <li>
            <a href="/2019/08/03/彭鑫博士：纵欲过度导致糖尿病坏疽而截肢的案例/">戒文~彭鑫博士：纵欲过度导致糖尿病坏疽而截肢的案例</a>
          </li>
        
          <li>
            <a href="/2019/08/03/彭鑫博士：面容有光泽的好办法—叩齿吞津保健法/">戒文~彭鑫博士：面容有光泽的好办法—叩齿吞津保健法</a>
          </li>
        
          <li>
            <a href="/2019/08/03/彭鑫：伤精（肾虚、元气虚）的种种表现和治疗方法/">戒文~彭鑫：伤精（肾虚、元气虚）的种种表现和治疗方法</a>
          </li>
        
          <li>
            <a href="/2019/08/03/彭鑫博士：伤精者的补精方法/">戒文~彭鑫博士：伤精者的补精方法</a>
          </li>
        
      </ul>
    </div>
  </div>

  
</aside>
        
      </div>
      <footer id="footer">
  
  <div class="outer">
    <div id="footer-info" class="inner">
      &copy; 2019 戒文<br>
      Powered by <a href="http://hexo.io/" target="_blank">Hexo</a>
    </div>
  </div>
</footer>
    </div>
    <nav id="mobile-nav">
  
    <a href="/" class="mobile-nav-link">Home</a>
  
    <a href="/archives" class="mobile-nav-link">Archives</a>
  
</nav>
    

<script src="//ajax.googleapis.com/ajax/libs/jquery/2.0.3/jquery.min.js"></script>


  <link rel="stylesheet" href="/fancybox/jquery.fancybox.css">
  <script src="/fancybox/jquery.fancybox.pack.js"></script>


<script src="/js/script.js"></script>



<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?c3dd0b1027e251d4c341be3836e0957b";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>


  </div>
</body>
</html>