<!DOCTYPE html>
<html>
<head><meta name="generator" content="Hexo 3.9.0">
  <meta charset="utf-8">
  

  
  <title>戒文~普劝戒杀吃素挽回劫运说 | 戒文</title>
  <meta name="viewport" content="width=device-width, initial-scale=1, maximum-scale=1">
  <meta name="description" content="普劝戒杀吃素挽回劫运说      资料来源：增广印光法师文钞       甚矣！世人习为残忍，事事以杀生为礼，而不知其非也。夫一切众生，与我同生于天地之间，同赋血肉之身，同禀知觉之性，同知趋吉避凶、贪生怕死。而况佛经常言：一切众生，皆有佛性，皆堪作佛，皆于无量劫来，彼此互为父母、兄弟、妻子、眷属。何得我欲报恩报德，祈福祈寿，或祭天地神只，以及祖宗昭穆，或奉养父母，或宴会宾朋，或为悦我口腹，资我身">
<meta property="og:type" content="article">
<meta property="og:title" content="戒文~普劝戒杀吃素挽回劫运说">
<meta property="og:url" content="http://yoursite.com/2019/08/03/普劝戒杀吃素挽回劫运说/index.html">
<meta property="og:site_name" content="戒文">
<meta property="og:description" content="普劝戒杀吃素挽回劫运说      资料来源：增广印光法师文钞       甚矣！世人习为残忍，事事以杀生为礼，而不知其非也。夫一切众生，与我同生于天地之间，同赋血肉之身，同禀知觉之性，同知趋吉避凶、贪生怕死。而况佛经常言：一切众生，皆有佛性，皆堪作佛，皆于无量劫来，彼此互为父母、兄弟、妻子、眷属。何得我欲报恩报德，祈福祈寿，或祭天地神只，以及祖宗昭穆，或奉养父母，或宴会宾朋，或为悦我口腹，资我身">
<meta property="og:locale" content="default">
<meta property="og:updated_time" content="2019-08-03T08:36:58.250Z">
<meta name="twitter:card" content="summary">
<meta name="twitter:title" content="戒文~普劝戒杀吃素挽回劫运说">
<meta name="twitter:description" content="普劝戒杀吃素挽回劫运说      资料来源：增广印光法师文钞       甚矣！世人习为残忍，事事以杀生为礼，而不知其非也。夫一切众生，与我同生于天地之间，同赋血肉之身，同禀知觉之性，同知趋吉避凶、贪生怕死。而况佛经常言：一切众生，皆有佛性，皆堪作佛，皆于无量劫来，彼此互为父母、兄弟、妻子、眷属。何得我欲报恩报德，祈福祈寿，或祭天地神只，以及祖宗昭穆，或奉养父母，或宴会宾朋，或为悦我口腹，资我身">
  
    <link rel="alternate" href="/atom.xml" title="戒文" type="application/atom+xml">
  
  
    <link rel="icon" href="/favicon.png">
  
  
    <link href="//fonts.googleapis.com/css?family=Source+Code+Pro" rel="stylesheet" type="text/css">
  
  <link rel="stylesheet" href="/css/style.css">
</head>
</html>
<body>
  <div id="container">
    <div id="wrap">
      <header id="header">
  <div id="banner"></div>
  <div id="header-outer" class="outer">
    <div id="header-title" class="inner">
      <h1 id="logo-wrap">
        <a href="/" id="logo">戒文</a>
      </h1>
      
    </div>
    <div id="header-inner" class="inner">
      <nav id="main-nav">
        <a id="main-nav-toggle" class="nav-icon"></a>
        
          <a class="main-nav-link" href="/">Home</a>
        
          <a class="main-nav-link" href="/archives">Archives</a>
        
      </nav>
      <nav id="sub-nav">
        
          <a id="nav-rss-link" class="nav-icon" href="/atom.xml" title="RSS Feed"></a>
        
        <a id="nav-search-btn" class="nav-icon" title="Search"></a>
      </nav>
      <div id="search-form-wrap">
        <form action="//google.com/search" method="get" accept-charset="UTF-8" class="search-form"><input type="search" name="q" class="search-form-input" placeholder="Search"><button type="submit" class="search-form-submit">&#xF002;</button><input type="hidden" name="sitesearch" value="http://yoursite.com"></form>
      </div>
    </div>
  </div>
</header>
      <div class="outer">
        <section id="main"><article id="post-普劝戒杀吃素挽回劫运说" class="article article-type-post" itemscope itemprop="blogPost">
  <div class="article-meta">
    <a href="/2019/08/03/普劝戒杀吃素挽回劫运说/" class="article-date">
  <time datetime="2019-08-03T08:31:53.581Z" itemprop="datePublished">2019-08-03</time>
</a>
    
  </div>
  <div class="article-inner">
    
    
      <header class="article-header">
        
  
    <h1 class="article-title" itemprop="name">
      戒文~普劝戒杀吃素挽回劫运说
    </h1>
  

      </header>
    
    <div class="article-entry" itemprop="articleBody">
      
        <div class="ahtcy_content">
<p align="center"><font color="#ff0000" size="3"><strong>普劝戒杀吃素挽回劫运说</strong></font></p>
<p><font size="3">     资料来源：增广印光法师文钞  <br>     甚矣！世人习为残忍，事事以杀生为礼，而不知其非也。夫一切众生，与我同生于天地之间，同赋血肉之身，同禀知觉之性，同知趋吉避凶、贪生怕死。而况佛经常言：一切众生，皆有佛性，皆堪作佛，皆于无量劫来，彼此互为父母、兄弟、妻子、眷属。何得我欲报恩报德，祈福祈寿，或祭天地神只，以及祖宗昭穆，或奉养父母，或宴会宾朋，或为悦我口腹，资我身体，一一悉以杀诸物命，以期摅我之诚，悦我之心，不念彼等受诸极苦，及负宿世互为亲属之大恩也。且天地以好生为德，儒者以胞与为怀，何竟不生恻隐爱物之仁心，以致习成弱肉强食之暴行耶？夫爱物者方能仁民，仁民者必须爱物，倘于异类之物，尚不忍戕，决不致反忍戕乎同类之人民。若以戕物为故常，则必至杀人盈城盈野，不唯不生怜悯，反以为悦乐快意，良以杀习一长，仁心便丧矣。 </font></p>
<p><font size="3">     至于祭天地圣人，岂无黍稷蔬果，以将其诚，何得特取于杀物命乎？吾人生于天地之间，受其覆载，固宜积德行仁，以补天地化育之缺。若论报恩，纵粉身碎骨，亦不能报其万一，岂腥臊臭秽之牛羊豕等肉，便能报乎？况天帝、天人，清净香洁，岂复歆飨此污浊臭秽之气味乎？是殆以己贪图口腹之心，测度天地之心，又以水陆神只待天地，其诬蔑渎污于天地也甚矣！ </font></p>
<p><font size="3">     至于文武圣庙，春秋二祭，各省府州县，俱杀牛羊豕等以祭，谓为报恩酬德，崇圣重道。清光绪元年，陕西省城文庙，秋祭之先一日，予因往礼谒。大成殿内，牛羊豕等，各陈于架，悉系完全之体，但刳其脏腑而已，其污浊之气、惨凄之形，刺目棘鼻，不忍见闻。时予年甫志学，尚效韩、欧辟佛，不禁浩叹，谓何得以敬圣人之事，而亵渎圣人，竟至如此其极！试令彼致祭之人，居此殿中过宿，俾彼熟睹其形，熟闻其气，彼必力拒不肯。岂祖述尧舜，宪章文武，万世师表，百代儒宗之大圣人，反甘此臭秽不堪之物，而歆飨之乎？及至戟门外东边，系杀牛之所，见一大锅，内中之水，污秽不堪，乃洗牛之水也，思之，即欲发呕。嗟乎！何污浊如此，而为敬圣之礼乎。夫黍稷非馨，明德唯馨，何不以黍稷蔬果致诚？而天下二千余县，每年二次，渎污文武二圣，令数万生灵，同登死地，实为侮圣戕生之大者。何无尊敬圣人、爱惜物命之大人，出而永革旧例，特立新章，俾二圣之灵，不受此种熏污，数万生命，不为胙肉，以充致祭者之食料耶。圣人以仁民爱物为怀，岂愿由污蔑自己，而令数万生灵，同登死地乎？关帝在世则精忠贯日月，浩气塞天地，富贵不能淫，贫贱不能移，威武不能屈。没后神王玉泉山，隋文帝时，智者大师至玉泉，关帝特运神力，创建寺宇，又求授戒，以为菩提之本，兼愿拥护佛法（见《关帝全书》及《玉泉寺志》）。故天下丛林，皆谓之为伽蓝菩萨，而与韦驮菩萨，并镇山门。千余年来，护国护民，尊登帝位，岂竟甘此污秽不堪之生牛羊豕等，以之为美而歆飨之乎？即世间至极下劣之贪馋辈，亦不至甘此臭秽，而谓关帝甘之乎？何竟视文武二圣，卑劣一至此极也，呜乎哀哉！当必有明至理、行实敬之大人，起而革除此侮圣戕物之陋习，不禁馨香顶祝之。 </font></p>
<p><font size="3">     若夫祭祀祖宗，固宜以黍稷蔬果致敬，何可特杀，及买之屠者乎？古人祭先，尚求仁者之粟。今为尽我追远之诚，令彼物类，悉受杀身脔割之惨。不但失吾恻隐之仁，亦复大失敬祖之道，以杀行敬，是为大逆。况祖宗既非断惑证真之圣人，当必轮回于六道三途，不为作福，令其超升，已失为人后者之道，何可恣意杀生，以作落井下石之事乎！ </font></p>
<p><font size="3">     至于奉养父母，蔬食岂无甘旨之味，而必须肉食，以陷吾亲于生生世世被杀，以偿受吾孝养之怨债乎？使不知三世因果、六道轮回之事理，尚有可原。今人畜循环，报应昭著，其事迹散见于《二十四史》，及诸载籍，犹复固执陋习，不肯改革，必期于吾与吾亲，同受此报，其人谓非丧心病狂，以砒霜鸩毒奉亲，期享长寿安乐乎？哀哉！（三世因果、六道轮回等事迹，诸史中甚多。欲略知大概，当看《欲海回狂》第四十三、四、五，三页，“形灭神存类”之六问答，自可略知。又佛菩萨欲人戒杀放生，以大慈悲，示作异类。及杀之以后，方知圣人示现，冀人不敢杀食诸物，以期彼此同得解脱也。其事甚多，不能备书，当看《观世音菩萨本迹感应颂》卷一，第三十页，“物类现相”一段文，自知其概。愿诸观者，同生正信。） </font></p>
<p><font size="3">     所云宴会宾朋，原为畅叙衷怀，疏通情素，何可以杀生惨事，佐此清筵乎？彼物与吾及吾友，非有杀父之怨，何得以彼之肉，列我之筵，以作宾客欢娱之助乎？试一思其前后因果，纵食亦不能下咽矣。 </font></p>
<p><font size="3">     世人娶妻生子，原为继续祖脉，是为最吉祥事，若用肉食，则凶孰甚焉。我欲夫妻偕老，子孙蕃衍，令彼物类，或受离群之悲，或受刀砧之惨，清夜自思，安乎否耶？又人每遇祝寿、娶妻、生子等吉事，或无意中，谈及死丧等字，主人便不欢悦，设有破坏器具等事，便谓不祥。何杀诸生命，脔割烹炮，以至嚼食，而反以为乐、为礼、为吉庆，是诚何心哉？乃习惯而弗思耳。 </font></p>
<p><font size="3">     若论自奉，更不宜杀，当思吾生世间，有何功德，及于民物？有何福泽，及于祖宗父母？今承祖宗父母之荫，席丰履厚，不极力为善，以崇吾祖宗父母之福。而复恣意杀生食肉，岂但不利于己，亦将累及祖宗父母矣。而况禀父母之遗体，日以物类资益，久之，则气质随之而变，是为大可畏者。今略引证据，庶知自爱者，力断此嗜好也。《万善先资》云：孕妇食兔，子则缺唇。食雀，子则雀目。食蟹，子多横生。食鳖，子则项短头缩。食鳗鱼鳅鳝，子多难产。食田鸡，子多喑哑。《大戴礼》云：“食肉勇敢而悍，食谷智慧而巧。”皆气质随物类之气质转变所致。以吾父母所遗之气质，由食肉故，使潜移密化成物类之气质，则为大不孝。曾见治刎颈未断气管者，活割乌鸡肉，贴于伤处，好之，则彼处仍长鸡毛。贴于外者，当处仍是畜质，尽平生食肉而资于内者，可不惕然惊惧，以保存我所禀父母之遗体乎哉？况肉皆含毒，以杀时恨心所结，故食肉之人，多生疮病，瘟疫流行，每多传染。吃素之人，绝少此患。凡欲解脱怨业、摄卫身体者，不可不知也。 </font></p>
<p><font size="3">     或曰：三牲五鼎，借物摅诚。若如汝说，则古圣贤所立之法皆非乎？ <br>     答曰：圣贤随俗尚而立法，初非究竟实义。今既知人畜轮回之事实，固当舍权从实，何可执权废实，以伤天地好生之德，以丧吾心不忍之仁。况借物摅诚，何不取黍稷蔬果，而必取血肉污秽之物乎？将谓天地、孔、关，甘此秽物，厌彼清馐乎？此无他，以习惯而不知其非耳。至于祭祖、养亲、宴宾、自奉，俱可一返观而悉知其非，悉改其旧矣，故不详述。 </font></p>
<p><font size="3">     或又曰：若如汝说，通不杀生食肉，必至畜生蕃衍，遍满世界矣，将如之何？ <br>     答曰：世人所食者，皆是人令滋生，彼猪羊鸡鸭等，悉使牝牡雌雄各异其所，则不十余年，将永断其种矣。况虎豹豺狼、蛇蝎蜈蚣，人皆不食，何自古至今，竟未遍满世界乎？须知食肉者多，则猪羊鸡鸭等，人设法以令其多生。实则多半都是贪图口腹，不惜物命者，随业受报，托生此等物中，以受人杀食耳。故《楞严经》云：“贪爱同滋，贪不能止，则诸世间卵化湿胎，随力强弱，递相吞啖。”“以人食羊，羊死为人，人死为羊，如是乃至十生之类，死死生生，互来相啖。”《梵网经》云：“若佛子，以慈心故，行放生业。一切男子是我父，一切女人是我母，我生生无不从之受生，故六道众生，皆是我父母。而杀而食者，即杀我父母。”《楞伽经》云：“一切众生，从无始来，在生死中，轮回不息，靡不曾作父母、兄弟、男女、眷属，乃至朋友、亲爱、侍使。易生而受鸟兽等身，云何于中取之而食？”大乘经中，如此说者，多难具录。观佛所说，可知杀生食肉，其祸甚深。人畜循环，互相杀食。尚复执迷不悟，则成如来所名可怜悯者。 </font></p>
<p><font size="3">     须知兵劫，皆由杀生而起，世间一日所杀，不知有几万万兆，由杀生食肉者之恶心，与受杀诸物等之恨心，结为兵劫。十余年来，中外战争，罹死亡者，有数万万。而况天灾屡降，水旱瘟疫、风吹地震、海啸河溢、土匪盗贼，诸种灾难，层见叠出，谷米昂贵，民不聊生。吾人值此时代，再不发一自悯悯他、自伤伤他之心，以期挽回劫运，则亦何贵乎预三才之数，为万物之灵乎？忍令具可以为尧舜、可以作佛之心性，而长劫沉沦于互相杀食之业海中，莫之能出，可不哀哉！ </font></p>
<p><font size="3"></font> </p>
<div class="text-c" id="pages"></div>
</div>
      
    </div>
    <footer class="article-footer">
      <a data-url="http://yoursite.com/2019/08/03/普劝戒杀吃素挽回劫运说/" data-id="cjz9g198503w7pdtlouznr531" class="article-share-link">Share</a>
      
      
    </footer>
  </div>
  
    
<nav id="article-nav">
  
    <a href="/2019/08/03/大悲咒咒水之法/" id="article-nav-newer" class="article-nav-link-wrap">
      <strong class="article-nav-caption">Newer</strong>
      <div class="article-nav-title">
        
          戒文~大悲咒咒水之法
        
      </div>
    </a>
  
  
    <a href="/2019/08/03/印光大师亲笔记录——“观世音菩萨感应事迹”（三则）/" id="article-nav-older" class="article-nav-link-wrap">
      <strong class="article-nav-caption">Older</strong>
      <div class="article-nav-title">戒文~印光大师亲笔记录——“观世音菩萨感应事迹”（三则）</div>
    </a>
  
</nav>

  
</article>

</section>
        
          <aside id="sidebar">
  
    

  
    

  
    
  
    
  <div class="widget-wrap">
    <h3 class="widget-title">Archives</h3>
    <div class="widget">
      <ul class="archive-list"><li class="archive-list-item"><a class="archive-list-link" href="/archives/2019/08/">August 2019</a></li></ul>
    </div>
  </div>


  
    
  <div class="widget-wrap">
    <h3 class="widget-title">Recent Posts</h3>
    <div class="widget">
      <ul>
        
          <li>
            <a href="/2019/08/03/彭鑫博士：“都市隐者”现象的中医学解读—论色情泛滥/">戒文~彭鑫博士：“都市隐者”现象的中医学解读—论色情泛滥</a>
          </li>
        
          <li>
            <a href="/2019/08/03/彭鑫博士：纵欲过度导致糖尿病坏疽而截肢的案例/">戒文~彭鑫博士：纵欲过度导致糖尿病坏疽而截肢的案例</a>
          </li>
        
          <li>
            <a href="/2019/08/03/彭鑫博士：面容有光泽的好办法—叩齿吞津保健法/">戒文~彭鑫博士：面容有光泽的好办法—叩齿吞津保健法</a>
          </li>
        
          <li>
            <a href="/2019/08/03/彭鑫：伤精（肾虚、元气虚）的种种表现和治疗方法/">戒文~彭鑫：伤精（肾虚、元气虚）的种种表现和治疗方法</a>
          </li>
        
          <li>
            <a href="/2019/08/03/彭鑫博士：伤精者的补精方法/">戒文~彭鑫博士：伤精者的补精方法</a>
          </li>
        
      </ul>
    </div>
  </div>

  
</aside>
        
      </div>
      <footer id="footer">
  
  <div class="outer">
    <div id="footer-info" class="inner">
      &copy; 2019 戒文<br>
      Powered by <a href="http://hexo.io/" target="_blank">Hexo</a>
    </div>
  </div>
</footer>
    </div>
    <nav id="mobile-nav">
  
    <a href="/" class="mobile-nav-link">Home</a>
  
    <a href="/archives" class="mobile-nav-link">Archives</a>
  
</nav>
    

<script src="//ajax.googleapis.com/ajax/libs/jquery/2.0.3/jquery.min.js"></script>


  <link rel="stylesheet" href="/fancybox/jquery.fancybox.css">
  <script src="/fancybox/jquery.fancybox.pack.js"></script>


<script src="/js/script.js"></script>



<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?c3dd0b1027e251d4c341be3836e0957b";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>


  </div>
</body>
</html>