<!DOCTYPE html>



  


<html class="theme-next muse use-motion" lang>
<head><meta name="generator" content="Hexo 3.9.0">
  <meta charset="UTF-8">
<meta http-equiv="X-UA-Compatible" content="IE=edge">
<meta name="viewport" content="width=device-width, initial-scale=1, maximum-scale=1">
<meta name="theme-color" content="#222">









<meta http-equiv="Cache-Control" content="no-transform">
<meta http-equiv="Cache-Control" content="no-siteapp">
















  
  
  <link href="/lib/fancybox/source/jquery.fancybox.css?v=2.1.5" rel="stylesheet" type="text/css">







<link href="/lib/font-awesome/css/font-awesome.min.css?v=4.6.2" rel="stylesheet" type="text/css">

<link href="/css/main.css?v=5.1.4" rel="stylesheet" type="text/css">


  <link rel="apple-touch-icon" sizes="180x180" href="/images/apple-touch-icon-next.png?v=5.1.4">


  <link rel="icon" type="image/png" sizes="32x32" href="/images/favicon-32x32-next.png?v=5.1.4">


  <link rel="icon" type="image/png" sizes="16x16" href="/images/favicon-16x16-next.png?v=5.1.4">


  <link rel="mask-icon" href="/images/logo.svg?v=5.1.4" color="#222">





  <meta name="keywords" content="Hexo, NexT">










<meta name="description" content="《杂阿含经》节录 欲能缚世间，调伏欲解脱；断除爱欲者，说名得涅槃。 佛告聚落主：‘若众生所有苦生，彼一切皆以爱欲为本，欲生、欲集、欲因、欲缘而生苦……。若有四爱，念无常变异者，则四忧苦生；若三、二，若一爱念无常变异者，则一忧苦生。聚落主！若都无爱念者，则无忧苦尘劳。’即说偈言： 若无世间爱念者，则无忧苦尘劳患； 一切忧苦消灭尽，犹如莲华不著水。 众生随爱想，以爱想为住； 以不知爱故，则为死方便">
<meta property="og:type" content="article">
<meta property="og:title" content="戒文~海涛法师：戒淫断欲圣典汇编">
<meta property="og:url" content="http://yoursite.com/2019/08/03/海涛法师：戒淫断欲圣典汇编/index.html">
<meta property="og:site_name" content="戒文">
<meta property="og:description" content="《杂阿含经》节录 欲能缚世间，调伏欲解脱；断除爱欲者，说名得涅槃。 佛告聚落主：‘若众生所有苦生，彼一切皆以爱欲为本，欲生、欲集、欲因、欲缘而生苦……。若有四爱，念无常变异者，则四忧苦生；若三、二，若一爱念无常变异者，则一忧苦生。聚落主！若都无爱念者，则无忧苦尘劳。’即说偈言： 若无世间爱念者，则无忧苦尘劳患； 一切忧苦消灭尽，犹如莲华不著水。 众生随爱想，以爱想为住； 以不知爱故，则为死方便">
<meta property="og:locale" content="default">
<meta property="og:updated_time" content="2019-08-03T08:48:29.484Z">
<meta name="twitter:card" content="summary">
<meta name="twitter:title" content="戒文~海涛法师：戒淫断欲圣典汇编">
<meta name="twitter:description" content="《杂阿含经》节录 欲能缚世间，调伏欲解脱；断除爱欲者，说名得涅槃。 佛告聚落主：‘若众生所有苦生，彼一切皆以爱欲为本，欲生、欲集、欲因、欲缘而生苦……。若有四爱，念无常变异者，则四忧苦生；若三、二，若一爱念无常变异者，则一忧苦生。聚落主！若都无爱念者，则无忧苦尘劳。’即说偈言： 若无世间爱念者，则无忧苦尘劳患； 一切忧苦消灭尽，犹如莲华不著水。 众生随爱想，以爱想为住； 以不知爱故，则为死方便">



<script type="text/javascript" id="hexo.configurations">
  var NexT = window.NexT || {};
  var CONFIG = {
    root: '/',
    scheme: 'Muse',
    version: '5.1.4',
    sidebar: {"position":"left","display":"post","offset":12,"b2t":false,"scrollpercent":false,"onmobile":false},
    fancybox: true,
    tabs: true,
    motion: {"enable":true,"async":false,"transition":{"post_block":"fadeIn","post_header":"slideDownIn","post_body":"slideDownIn","coll_header":"slideLeftIn","sidebar":"slideUpIn"}},
    duoshuo: {
      userId: '0',
      author: 'Author'
    },
    algolia: {
      applicationID: '',
      apiKey: '',
      indexName: '',
      hits: {"per_page":10},
      labels: {"input_placeholder":"Search for Posts","hits_empty":"We didn't find any results for the search: ${query}","hits_stats":"${hits} results found in ${time} ms"}
    }
  };
</script>



  <link rel="canonical" href="http://yoursite.com/2019/08/03/海涛法师：戒淫断欲圣典汇编/">





  <title>戒文~海涛法师：戒淫断欲圣典汇编 | 戒文</title>
  








</head>

<body itemscope itemtype="http://schema.org/WebPage" lang="default">

  
  
    
  

  <div class="container sidebar-position-left page-post-detail">
    <div class="headband"></div>

    <header id="header" class="header" itemscope itemtype="http://schema.org/WPHeader">
      <div class="header-inner"><div class="site-brand-wrapper">
  <div class="site-meta ">
    

    <div class="custom-logo-site-title">
      <a href="/" class="brand" rel="start">
        <span class="logo-line-before"><i></i></span>
        <span class="site-title">戒文</span>
        <span class="logo-line-after"><i></i></span>
      </a>
    </div>
      
        <p class="site-subtitle"></p>
      
  </div>

  <div class="site-nav-toggle">
    <button>
      <span class="btn-bar"></span>
      <span class="btn-bar"></span>
      <span class="btn-bar"></span>
    </button>
  </div>
</div>

<nav class="site-nav">
  

  
    <ul id="menu" class="menu">
      
        
        <li class="menu-item menu-item-home">
          <a href="/" rel="section">
            
              <i class="menu-item-icon fa fa-fw fa-home"></i> <br>
            
            Home
          </a>
        </li>
      
        
        <li class="menu-item menu-item-archives">
          <a href="/archives/" rel="section">
            
              <i class="menu-item-icon fa fa-fw fa-archive"></i> <br>
            
            Archives
          </a>
        </li>
      

      
    </ul>
  

  
</nav>



 </div>
    </header>

    <main id="main" class="main">
      <div class="main-inner">
        <div class="content-wrap">
          <div id="content" class="content">
            

  <div id="posts" class="posts-expand">
    

  

  
  
  

  <article class="post post-type-normal" itemscope itemtype="http://schema.org/Article">
  
  
  
  <div class="post-block">
    <link itemprop="mainEntityOfPage" href="http://yoursite.com/2019/08/03/海涛法师：戒淫断欲圣典汇编/">

    <span hidden itemprop="author" itemscope itemtype="http://schema.org/Person">
      <meta itemprop="name" content="戒文">
      <meta itemprop="description" content>
      <meta itemprop="image" content="/images/avatar.gif">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="戒文">
    </span>

    
      <header class="post-header">

        
        
          <h1 class="post-title" itemprop="name headline">戒文~海涛法师：戒淫断欲圣典汇编</h1>
        

        <div class="post-meta">
          <span class="post-time">
            
              <span class="post-meta-item-icon">
                <i class="fa fa-calendar-o"></i>
              </span>
              
                <span class="post-meta-item-text">Posted on</span>
              
              <time title="Post created" itemprop="dateCreated datePublished" datetime="2019-08-03T16:43:47+08:00">
                2019-08-03
              </time>
            

            

            
          </span>

          

          
            
          

          
          

          

          

          

        </div>
      </header>
    

    
    
    
    <div class="post-body" itemprop="articleBody">

      
      

      
        <div class="ahtcy_content">
<p style="line-height: 150%"><span style="font-size:18px">
<p><font color="#ff0000" style="FONT-SIZE: 12pt">《杂阿含经》节录</font></p>
<p><font style="FONT-SIZE: 12pt">欲能缚世间，调伏欲解脱；断除爱欲者，说名得涅槃。</font></p>
<p><font style="FONT-SIZE: 12pt">佛告聚落主：‘若众生所有苦生，彼一切皆以爱欲为本，欲生、欲集、欲因、欲缘而生苦……。若有四爱，念无常变异者，则四忧苦生；若三、二，若一爱念无常变异者，则一忧苦生。聚落主！若都无爱念者，则无忧苦尘劳。’即说偈言：</font></p>
<p><font style="FONT-SIZE: 12pt">若无世间爱念者，则无忧苦尘劳患；</font></p>
<p><font style="FONT-SIZE: 12pt">一切忧苦消灭尽，犹如莲华不著水。</font></p>
<p><font style="FONT-SIZE: 12pt">众生随爱想，以爱想为住；</font></p>
<p><font style="FONT-SIZE: 12pt">以不知爱故，则为死方便……</font></p>
<p><font style="FONT-SIZE: 12pt">若知所爱者，不于彼生爱；</font></p>
<p><font style="FONT-SIZE: 12pt">彼此无所有，他人莫能说。</font></p>
<p><font style="FONT-SIZE: 12pt">爱为网、为胶、为泉、为藕根、能为众生障、为盖、为胶、为守卫、为覆、为闭、为塞、为闇冥、为狗肠、为乱草、为絮。从此世至他世，从他世至此世，住来流驰，无不转时。</font></p>
<p><font color="#ff0000" style="FONT-SIZE: 12pt">《别译杂阿含．第二四四经》</font></p>
<p><font style="FONT-SIZE: 12pt">如是我闻：一时，佛在舍卫国祇树给孤独园。时有一天，光色倍常，于其夜中，来诣佛所。威光普照，遍于祇洹，赫然大明，却坐一面，而说偈言：</font></p>
<p><font style="FONT-SIZE: 12pt">众生谁所生，云何常驰求？</font></p>
<p><font style="FONT-SIZE: 12pt">于生死轮转，何者为怖畏？</font></p>
<p><font style="FONT-SIZE: 12pt">尔时世尊以偈答曰：</font></p>
<p><font style="FONT-SIZE: 12pt">众生从爱生，心意驰不停；</font></p>
<p><font style="FONT-SIZE: 12pt">众生处生死，苦为大怖畏！</font></p>
<p><font style="FONT-SIZE: 12pt">尔时天复以偈赞言：</font></p>
<p><font style="FONT-SIZE: 12pt">往昔已曾见，婆罗门涅槃；</font></p>
<p><font style="FONT-SIZE: 12pt">嫌怖久弃舍，能度世间爱。</font></p>
<p><font style="FONT-SIZE: 12pt">尔时，此天说此偈已，欢喜而去。</font></p>
<p><font color="#ff0000" style="FONT-SIZE: 12pt">《中阿含．哺利多经》节录</font></p>
<p><font style="FONT-SIZE: 12pt">多闻圣弟子云何依离邪淫、断邪淫？</font></p>
<p><font style="FONT-SIZE: 12pt">多闻圣弟子作是思惟：‘邪淫者必受恶报，现世及后世，若我邪淫者，便当自害，亦诬谤他。天及诸智梵行者，道说我戒，诸方悉当闻我恶名。身坏命终，必至恶处，生地狱中。如是邪淫者受此恶报。现世及后世，我今宁可依离邪淫、断邪淫耶！便依离邪淫、断邪淫。’</font></p>
<p><font color="#ff0000" style="FONT-SIZE: 12pt">《长阿含．游行经》节录</font></p>
<p><font style="FONT-SIZE: 12pt">阿难白佛言：‘佛灭度后，诸女人辈未受诲者，当如之何？’</font></p>
<p><font style="FONT-SIZE: 12pt">佛言：‘莫与相见。’</font></p>
<p><font style="FONT-SIZE: 12pt">阿难又白：‘设相见时，当如之何？’</font></p>
<p><font style="FONT-SIZE: 12pt">佛言：‘莫与共语。’</font></p>
<p><font style="FONT-SIZE: 12pt">阿难又白：‘设与语者，当如之何？’</font></p>
<p><font style="FONT-SIZE: 12pt">佛言：‘当自捡心。’</font></p>
<p><font color="#ff0000" style="FONT-SIZE: 12pt">《增一阿含经》节录</font></p>
<p><font style="FONT-SIZE: 12pt">宁以火烧铁锥而烙于眼，不以视色兴起乱想。</font></p>
<p><font style="FONT-SIZE: 12pt">是时阿难白世尊曰：‘当云何与女人从事？然今比丘到时，著衣持钵，家家乞食，福度众生。’佛告阿难：‘莫与相见。设与相见，莫与共语；设共语者，当专心意。’尔时世尊便说此偈：</font></p>
<p><font style="FONT-SIZE: 12pt">莫与女交通，亦莫共言语；</font></p>
<p><font style="FONT-SIZE: 12pt">有能远离者，则离于八难。</font></p>
<p><font style="FONT-SIZE: 12pt">夫为女人有九恶法，云何为九？一者、女人臭秽不净，二者、女人恶口，三者、女人无反复，四者、女人嫉妒，五者、女人悭嫉，六者、女人多喜游行，七者、女人多嗔恚，八者、女人多妄语，九者、女人所言轻举。是诸比丘！女人有此九法弊恶之行。</font></p>
<p><font style="FONT-SIZE: 12pt">女人有五力轻慢夫主，云何为五？一者色力，二者亲族之力，三者田业之力，四者儿力，五者自守力。是谓女人有此五力。比丘当知！女人依此五力已，便轻慢夫主。设复夫以一力，尽覆蔽彼女人。云何为一力？所谓富贵力也。夫人以贵，色力不如，亲族、田业、儿自守，尽不如也。皆由一力，胜尔许力也！</font></p>
<p><font style="FONT-SIZE: 12pt">女人有五欲想，云何为五？一者、生豪贵之家，二者、嫁适富贵之家，三者、使我夫主言从语用，四者、多有儿息，五者、在家独得由己。是谓，女人有此五事可欲之想。</font></p>
<p><font color="#ff0000" style="FONT-SIZE: 12pt">《善生子经》节录</font></p>
<p><font style="FONT-SIZE: 12pt">淫邪有六变当知，何谓六？不自护身，不护妻子，不护家属，以疑生恶，怨家得便，众苦所围。已有斯恶，则废事业；未致之财不获，既获者消，宿储耗尽。</font></p>
<p><font color="#ff0000" style="FONT-SIZE: 12pt">《生经．分卫比丘经第二》</font></p>
<p><font style="FONT-SIZE: 12pt">闻如是：一时，佛游舍卫祇树给孤独园，与大比丘众千二百五十人俱。有一比丘，普付分卫，一一次第，入淫荡家舍。</font></p>
<p><font style="FONT-SIZE: 12pt">于时淫女，见比丘入至其家舍，欢喜踊跃，即从座起，寻而奉迎 稽首足下，请入就座，又问比丘：‘仁从何来？’比丘答曰：‘吾主分卫，故来乞讨。’于时女人，即为施设肴馔众味，盛之满钵，而奉上之。比丘即受，自退而去。</font></p>
<p><font style="FONT-SIZE: 12pt">彼时，比丘得是美食，甘美丰足，心中欢喜，不能自胜，数数往请淫荡女舍。时女心念计，此比丘守法难及，频为兴设甘脆肥美之食，而授与之，住返不息。</font></p>
<p><font style="FONT-SIZE: 12pt">学问未明，所作不办，未伏诸根。见淫荡女颜色妙好，淫意为动，志在放逸。著淫荡女，口出软柔恩情之辞，怀亲附心，与语周旋，彼家日日不懈分卫。比丘睹其好色，听闻音声，淫意为乱，迷惑愦错，不能自觉。而佛经曰：‘目见好色，淫意为动。’又世尊曰：‘虽睹女人，长者如母，中者如姊，少者如妹、如子、如女。当内观身，念皆恶露无可爱者，外如画瓶，中满不净，观此四大，地水火风因缘合成，本无所有。’时彼比丘不晓空观，但作色视，淫意则乱，为淫女人而说颂曰：</font></p>
<p><font style="FONT-SIZE: 12pt">淑女年幼童渍净，</font></p>
<p><font style="FONT-SIZE: 12pt">颜貌端正殊妙好；</font></p>
<p><font style="FONT-SIZE: 12pt">一一观容无等伦，</font></p>
<p><font style="FONT-SIZE: 12pt">吾意志愿共和同。</font></p>
<p><font style="FONT-SIZE: 12pt">时淫荡女，见此比丘所说如是：‘吾本不知凶恶贪淫，反以清净奉戒意待，谓之仁贤。喜犯罪舋，随其来言，当折答之！’即时以偈而报颂曰：</font></p>
<p><font style="FONT-SIZE: 12pt">当持饮食来，香华好衣服，</font></p>
<p><font style="FONT-SIZE: 12pt">若干种供养，尔乃兴仁俱。</font></p>
<p><font style="FONT-SIZE: 12pt">于是，比丘以偈答女颂曰：</font></p>
<p><font style="FONT-SIZE: 12pt">吾无有财业，观我行举动；</font></p>
<p><font style="FONT-SIZE: 12pt">以乞讨而立，所得者相与。</font></p>
<p><font style="FONT-SIZE: 12pt">于是，淫女以偈颂曰：</font></p>
<p><font style="FONT-SIZE: 12pt">假使卿身无财业，何为立志求难致；</font></p>
<p><font style="FONT-SIZE: 12pt">如卿所作无羞惭，驰走促出离我家。</font></p>
<p><font style="FONT-SIZE: 12pt">时，逐出比丘，追至祇树门。诸比丘即来诣佛，启白世尊，具说本末。</font></p>
<p><font style="FONT-SIZE: 12pt">佛言：‘此比丘宿命曾作水鳖，淫女曾作猕猴，故亦相好。志不得果，还自侵欺；不入正教，增益恼患。于今如是，志愿淫女，愿不从心，逆见折辱，惭愧而去。’</font></p>
<p><font style="FONT-SIZE: 12pt">佛言：‘乃住过去无数世时，大江水中，鳖所居游，其江水边，树木炽盛。彼丛树间，有一猕猴，止顿彼树。于时彼鳖，从江水出，遥见树木，有此猕猴，而与谈语，稍稍前行，欲亲近之；数数住返，相见有日，日日如是，睹之不懈；则起淫意，心为迷惑，污染秽浊，不能自觉。’则时以偈而叹，颂曰：</font></p>
<p><font style="FONT-SIZE: 12pt">颜貌赤黄眼而青，游丛树间戏枝格；</font></p>
<p><font style="FONT-SIZE: 12pt">吾今欲问毛滑泽，欲何志求何所存？</font></p>
<p><font style="FONT-SIZE: 12pt">猕猴以偈答曰：</font></p>
<p><font style="FONT-SIZE: 12pt">吾今具知鳖本末，为国王子有聪明，</font></p>
<p><font style="FONT-SIZE: 12pt">今卿何故而问我，我用此言怀狐疑。</font></p>
<p><font style="FONT-SIZE: 12pt">于是鳖复以偈答曰：</font></p>
<p><font style="FONT-SIZE: 12pt">吾心常存志在卿，心怀恩爱思想念，</font></p>
<p><font style="FONT-SIZE: 12pt">以是之故而相问，当以何法而得会。</font></p>
<p><font style="FONT-SIZE: 12pt">猕猴以偈报颂曰：</font></p>
<p><font style="FONT-SIZE: 12pt">鳖当知之我处树，不应与君共合会，</font></p>
<p><font style="FONT-SIZE: 12pt">假使欲得与我俱，在丛树间相供养。</font></p>
<p><font style="FONT-SIZE: 12pt">于是鳖复以偈答曰：</font></p>
<p><font style="FONT-SIZE: 12pt">吾所服食以肉活，柔软甘美胜果蓏，</font></p>
<p><font style="FONT-SIZE: 12pt">不当贪求不可获，当为汝致众奈果。</font></p>
<p><font style="FONT-SIZE: 12pt">尔时猕猴以偈报曰：</font></p>
<p><font style="FONT-SIZE: 12pt">假使卿身不处树，何为求我不可致；</font></p>
<p><font style="FONT-SIZE: 12pt">如今观我无羞惭，且自驰走不忍见。</font></p>
<p><font style="FONT-SIZE: 12pt">佛告诸比丘：‘尔时猕猴，今淫荡女人是；鳖者，分卫比丘是。彼时放逸而慕求之，不得如愿，今亦如是！’佛说如是，莫不欢喜。</font></p>
<p><font color="#ff0000" style="FONT-SIZE: 12pt">《撰集百缘经》节录</font></p>
<p><font style="FONT-SIZE: 12pt">因爱则生忧，因爱便有畏，</font></p>
<p><font style="FONT-SIZE: 12pt">能离恩爱者，永断无怖畏。</font></p>
<p><font color="#ff0000" style="FONT-SIZE: 12pt">《贤愚经》节录</font></p>
<p><font style="FONT-SIZE: 12pt">夫淫欲者，譬如盛火，烧于山泽，蔓延滋甚，所伤弥广。人坐淫欲，更相贼害，日月滋长，致堕三途，无有出期。夫乐家者，贪于合会、恩爱、荣乐因缘；生、老、病、死、离别、县官之恼，转相哭恋，伤坏心肝，绝而复苏。家恋深固，心意缠缚，甚于牢狱。</font></p>
<p><font color="#ff0000" style="FONT-SIZE: 12pt">《杂宝藏经》节录</font></p>
<p><font style="FONT-SIZE: 12pt">淫欲之事，乐少苦多。犹如逆风而执炽炬；愚者不放，必见烧害。</font></p>
<p><font style="FONT-SIZE: 12pt">欲为不净，如被屎聚。</font></p>
<p><font style="FONT-SIZE: 12pt">欲现外形，薄皮所覆。</font></p>
<p><font style="FONT-SIZE: 12pt">欲无返复，如屎涂毒蛇。</font></p>
<p><font style="FONT-SIZE: 12pt">欲如怨贼，诈亲附人。</font></p>
<p><font style="FONT-SIZE: 12pt">欲如假借，必当还归。</font></p>
<p><font style="FONT-SIZE: 12pt">欲为可恶，如厕生华。</font></p>
<p><font style="FONT-SIZE: 12pt">欲如疥疮而向于火，爬之转剧。</font></p>
<p><font style="FONT-SIZE: 12pt">欲如狗啮枯骨，涎唾共合，</font></p>
<p><font style="FONT-SIZE: 12pt">谓为有味，唇齿破尽，不知厌足。</font></p>
<p><font style="FONT-SIZE: 12pt">欲如渴人饮于碱水，逾增其渴。</font></p>
<p><font style="FONT-SIZE: 12pt">欲如段肉，众鸟竞逐。</font></p>
<p><font style="FONT-SIZE: 12pt">欲如鱼兽，贪味至死，其患甚大。</font></p>
<p><font color="#ff0000" style="FONT-SIZE: 12pt">《大庄严论经》节录</font></p>
<p><font style="FONT-SIZE: 12pt">色缚于凡夫，五阴悉羁系，</font></p>
<p><font style="FONT-SIZE: 12pt">生能缚于物，死缚亦复然；</font></p>
<p><font style="FONT-SIZE: 12pt">今身至后世，未始不系缚，</font></p>
<p><font style="FONT-SIZE: 12pt">轮回羁缚中，数数受生死。</font></p>
<p><font style="FONT-SIZE: 12pt">佛说聚会者，必当有离别。</font></p>
<p><font style="FONT-SIZE: 12pt">一切有为法，悉皆是无常，</font></p>
<p><font style="FONT-SIZE: 12pt">无常火炽然，烧灭于三有。</font></p>
<p><font style="FONT-SIZE: 12pt">爱我者极多，我爱亦不少，</font></p>
<p><font style="FONT-SIZE: 12pt">我今皆能舍，如此爱著等。</font></p>
<p><font style="FONT-SIZE: 12pt">生死黑闇处，轮回险阻中，</font></p>
<p><font style="FONT-SIZE: 12pt">亲亲更相恋，恶见于乖离；</font></p>
<p><font style="FONT-SIZE: 12pt">无常无悲愍，破坏使别离，</font></p>
<p><font style="FONT-SIZE: 12pt">恩爱无别离，不应求解脱。</font></p>
<p><font style="FONT-SIZE: 12pt">展转相亲爱，相恋转善厚，</font></p>
<p><font style="FONT-SIZE: 12pt">毕竟必别离，以是因缘故，</font></p>
<p><font style="FONT-SIZE: 12pt">智者求解脱，都无所遗恋。</font></p>
<p><font style="FONT-SIZE: 12pt">复次，譬如幻师，以此阴身作种种戏，能令智者见即解悟。</font></p>
<p><font style="FONT-SIZE: 12pt">我昔曾闻：有一幻师有信乐心，至昼闇山，为僧设食。供养已讫，幻尸陀罗木作一女人，端正奇特，于大众前，抱捉此女，而呜唼之共为欲事。时诸比丘见此事已，咸皆嫌忿，而作是言：‘此无惭人，所为鄙亵，知其如是，不受其供。’</font></p>
<p><font style="FONT-SIZE: 12pt">时彼幻师，既行欲已，闻诸比丘讥呵、嫌责，即便以刀斫刺是女，分解支节，挑目截鼻，种种苦毒而杀此女。诸比丘等，又见此事倍复嫌忿：‘我等若当知汝如是，宁饮毒药不受其供！’</font></p>
<p><font style="FONT-SIZE: 12pt">时彼幻师而作是言：‘尔众比丘见我行欲，便致嗔忿；见我断欲杀彼女人，复致嫌责。我当云何奉事众僧？’</font></p>
<p><font style="FONT-SIZE: 12pt">时诸比丘见其如是，纷纭称说，扰动不安。</font></p>
<p><font style="FONT-SIZE: 12pt">尔时，幻师即捉尸陀罗木，用示众僧，合掌白言：‘我向所作，即是此木！于彼木中，有何欲、杀？我欲安于众僧身故，设是饮食，欲令众僧心得安故，为此幻耳。愿诸比丘听我所说，岂可不闻：‘佛于修多罗中说一切法，犹如幻化。’我今为欲成彼语故，故作斯幻。如斯幻身，无寿、无命。识之幻师，运转机关，令其视眴、俯仰、顾眄、行步进止，或语、或笑。以此事故，深知此身真实无我。’即说偈言：</font></p>
<p><font style="FONT-SIZE: 12pt">先观彼相貌，想像起倒惑，</font></p>
<p><font style="FONT-SIZE: 12pt">横生女情起，入于欲网罥。</font></p>
<p><font style="FONT-SIZE: 12pt">深实观察者，知身都无我，</font></p>
<p><font style="FONT-SIZE: 12pt">如彼善幻师，以木为女人，</font></p>
<p><font style="FONT-SIZE: 12pt">意行于颠倒，愚谓为众生，</font></p>
<p><font style="FONT-SIZE: 12pt">于此幻伪中，妄起男女想。</font></p>
<p><font style="FONT-SIZE: 12pt">智者善观察，阴界及诸入，</font></p>
<p><font style="FONT-SIZE: 12pt">缘假成众生，分分各别异，</font></p>
<p><font style="FONT-SIZE: 12pt">和合众分故，能作于诸业。</font></p>
<p><font style="FONT-SIZE: 12pt">诸行无男女，亦无有寿命，</font></p>
<p><font style="FONT-SIZE: 12pt">色欲及细滑，威仪并处所</font></p>
<p><font style="FONT-SIZE: 12pt">如此四种欲，回转婴愚心。</font></p>
<p><font style="FONT-SIZE: 12pt">一切智亦说，幻伪欺世间，</font></p>
<p><font style="FONT-SIZE: 12pt">如彼幻网中，化作诸色像。</font></p>
<p><font style="FONT-SIZE: 12pt">生死网亦然，现五道差别。</font></p>
<p><font style="FONT-SIZE: 12pt">忧喜与嗔恚，愁恼及斗诤，</font></p>
<p><font style="FONT-SIZE: 12pt">如彼众扰乱，犹如鬼遍身，</font></p>
<p><font style="FONT-SIZE: 12pt">心起诸作业，同彼鬼无异。</font></p>
<p><font style="FONT-SIZE: 12pt">从心起于风，因风造作业，</font></p>
<p><font style="FONT-SIZE: 12pt">众生见造业，种种诸色像，</font></p>
<p><font style="FONT-SIZE: 12pt">于此业行中，起威仪形色，</font></p>
<p><font style="FONT-SIZE: 12pt">不解其容止，便横计我想。</font></p>
<p><font style="FONT-SIZE: 12pt">此身名机关，脂髓皮肉发，</font></p>
<p><font style="FONT-SIZE: 12pt">三十六物等，和合以为身。</font></p>
<p><font style="FONT-SIZE: 12pt">愚者计众生，而实无宰主，</font></p>
<p><font style="FONT-SIZE: 12pt">但以风力故，俯仰而屈伸。</font></p>
<p><font style="FONT-SIZE: 12pt">以依于心故，则能起五识，</font></p>
<p><font style="FONT-SIZE: 12pt">然此心识者，念念皆迁灭。</font></p>
<p><font style="FONT-SIZE: 12pt">愚者起痴觉，计此身有我，</font></p>
<p><font style="FONT-SIZE: 12pt">口业若干种，身业亦复然。</font></p>
<p><font style="FONT-SIZE: 12pt">言笑及威仪，皆如幻所作，</font></p>
<p><font style="FONT-SIZE: 12pt">此中无有我，用离宰主故。</font></p>
<p><font style="FONT-SIZE: 12pt">而斯虚伪法，无寿无知见，</font></p>
<p><font style="FONT-SIZE: 12pt">妄起于想像，陷没诸凡夫。</font></p>
<p><font style="FONT-SIZE: 12pt">如彼幻师所说之事，真实无异。时诸比丘闻其说已，皆得见谛。是故当知，诸法如幻，能知是者，则便能断诸行之源。</font></p>
<p><font color="#ff0000" style="FONT-SIZE: 12pt">《法句譬喻经》节录</font></p>
<p><font style="FONT-SIZE: 12pt">见色心迷惑，不惟观无常；愚以为美善，安知其非真？</font></p>
<p><font style="FONT-SIZE: 12pt">以淫乐自裹，譬如蚕作茧；智者能断弃，不眄除众苦。</font></p>
<p><font style="FONT-SIZE: 12pt">心念放逸者，见淫以为净；恩爱意盛增，从是造牢狱。</font></p>
<p><font style="FONT-SIZE: 12pt">觉意灭淫者，常念欲不净；从是出邪狱，能断老死患。</font></p>
<p><font style="FONT-SIZE: 12pt">昼夜念嗜欲，意走不念休；见女欲污露，想灭则无忧。</font></p>
<p><font style="FONT-SIZE: 12pt">女人之好，但有脂粉，芬薰众花沐浴涂香，著众杂色衣棠。以覆污露，强薰以香，欲以人观，譬如革囊盛屎，有何可贪？</font></p>
<p><font style="FONT-SIZE: 12pt">妖蛊女人有八十四态，大态有八，慧人所恶，何谓为八？ 一者嫉妒，二者妄嗔，三者骂詈，四者咒诅，五者镇厌，六者悭贪，七者好饰，八者含毒。是为八大态。</font></p>
<p><font color="#ff0000" style="FONT-SIZE: 12pt">《道行般若经》节录</font></p>
<p><font style="FONT-SIZE: 12pt">在家者，与妇人相见，心不乐喜，常怀恐怖。与妇人交接，念之恶露，臭处不净洁，非我法也，尽我寿命不复与相近，当脱是恶露中去。譬若有人，行大荒泽中，畏盗贼，心念言：‘我当何时脱出是厄道中去？’当弃远是淫泆畏惧，如行大荒泽中，亦不说其人恶。</font></p>
<p><font color="#ff0000" style="FONT-SIZE: 12pt">《修行道地经》节录</font></p>
<p><font style="FONT-SIZE: 12pt">……道迹自念：‘我身不宜习于淫欲，如余凡夫说情欲秽，乐于无欲，灭尽炽然，习恶露观，昼夜不舍。习如是者，淫怒痴鲜，得往来道。一返还世，勤断苦源。已得往还，于诸爱欲无起、清净，淫怒痴薄；心尚未断，故有恼患。譬如男子有妇，端正、面貌无瑕，以诸璎珞庄严其身，夫甚爱敬。虽有是色，淫鬼非人也，唯人血肉以为饮食。有人语夫：“卿妇罗刹，血肉为食。”夫不信，人数数话之，夫心遂疑，意欲试之。夜佯卧出，轩声如眠；妇谓之寐，窃起出城，诣于冢间。夫寻逐后，见妇脱衣及诸宝饰，却著一面，面色变恶，口出长牙；头上焰烧，眼赤如火，甚为可畏；前近死人，手掴其肉，口啮食之。夫见如是，尔乃知之非人是鬼，便还其家，卧于床上。妇即寻还，来趣夫床，复卧如故。其夫见妇庄严璎珞、面色端正，尔乃亲近。假使念之，在于冢间啖死人肉，心即秽厌，又怀恐怖，得往还道；若见外形端正殊好，淫意为动，设说恶露、瑕秽、不净，淫意为灭。’</font></p>
<p><font color="#ff0000" style="FONT-SIZE: 12pt">《大乘理趣六波罗蜜多经》节录</font></p>
<p><font style="FONT-SIZE: 12pt">菩萨应当先观色欲犹如水月，水动月动，心生法生，贪欲之心亦复如是，念念不住，速起速灭。</font></p>
<p><font style="FONT-SIZE: 12pt">复观色欲犹如蟒蛇，在旷野中，嗔毒发时，头如荫盖；行人热逼，投此盖下，为毒所触，因致命终。</font></p>
<p><font style="FONT-SIZE: 12pt">贪欲之人亦复如是，行于生死旷野碛中，妄见欲境，生染著心，欲想才起丧失禅定，是耶名为贪欲障盖。</font></p>
<p><font style="FONT-SIZE: 12pt">复次，观于欲性，如地狱火烧炙有情；如水瀑流，漂没一切，无有慈悲。</font></p>
<p><font style="FONT-SIZE: 12pt">犹如罗刹损害有情；亦如狱卒，损人手足。</font></p>
<p><font style="FONT-SIZE: 12pt">犹如利刀，复如魁脍，断众生命；又如碜毒，犯必命终。</font></p>
<p><font style="FONT-SIZE: 12pt">如坠高山，受大苦恼；如夜黑闇，无所知见。</font></p>
<p><font style="FONT-SIZE: 12pt">如白癞病，不可疗治；又如大海，难使干竭。</font></p>
<p><font style="FONT-SIZE: 12pt">贪欲深广，过于巨海；五欲粗重，如妙高山。</font></p>
<p><font style="FONT-SIZE: 12pt">如紧波果，端正可观；若人执之，触便丧命。</font></p>
<p><font style="FONT-SIZE: 12pt">如屠羊柱，悬者必亡；如热金冠，戴之烧死。</font></p>
<p><font style="FONT-SIZE: 12pt">犹如过去转轮圣王、释提桓因、四天王等，及诸力士那罗延天，一切有情，皆因贪欲兴兵相伐，所积身骨，如毗富罗山。过去既然，现在、未来亦复如是。</font></p>
<p><font style="FONT-SIZE: 12pt">复次，世间之人于己亲属，父母、兄弟极相怜爱，乃至身命无所吝惜。为贪欲故，更相憎嫉，起毒恶心互相杀害。</font></p>
<p><font style="FONT-SIZE: 12pt">贪色之人有二苦因：一者、富贵为贪色欲，受诸卑贱种种轻欺；二者、为贪欲力，挑智慧眼，无所分别，犹如盲人。为此因缘，死堕地狱，受无量苦。</font></p>
<p><font style="FONT-SIZE: 12pt">复次，贪欲之人心无厌足，如火添薪，亦如国王贪于土境，亦如商主贪其财利，如求慧解贪于听闻，如诸菩萨乐度众生，如是等人各于己事，皆无厌足。贪欲之人亦复如是，无有厌足，求于欲境忧苦艰难，得已守护，缠缚倍增，死堕地狱，受大剧苦。求静虑者，常于如是，色欲怨家，不应想念，况亲近之，以是名为贪欲重盖。</font></p>
<p><font color="#ff0000" style="FONT-SIZE: 12pt">《无量寿经》节录</font></p>
<p><font style="FONT-SIZE: 12pt">复有众生，虽种善根，</font></p>
<p><font style="FONT-SIZE: 12pt">供养三宝，作大福田；</font></p>
<p><font style="FONT-SIZE: 12pt">取相分别，情执深重；</font></p>
<p><font style="FONT-SIZE: 12pt">求出轮回，终不能得。</font></p>
<p><font color="#ff0000" style="FONT-SIZE: 12pt">《大宝积经．菩萨藏会》节录</font></p>
<p><font style="FONT-SIZE: 12pt">宁当依附千逾缮量大热铁床，是床极热、遍热、猛焰、洞然。于彼父母所给妻妾诸女色欲，乃至不以染爱之心，远观其相，何况亲附抱持之者，何以故？舍利子！当知妇人是众苦本、是障碍本、是杀害本、是系缚本、是忧愁本、是怨对本、是生盲本，当知妇人灭圣慧眼，当知妇人是热铁花，散布于地，足蹈其上，当知妇人于诸邪性，流布增长。舍利子！何因缘故名为妇人？所言妇者，名加重担，何以故？能使众生，负于重担。……我观一切千世界中，众生大怨，无过妻妾女色诸欲，何以故？……彼无智者，为于男女、妻妾诸女色等，所缠缚故，于诸善法多生障碍。</font></p>
<p><font style="FONT-SIZE: 12pt">若有众生，味著男女、妻妾诸女色欲，当知，即是味著砾石之雹，即是味著利刀之刃，即是味著大热铁丸，即是味著坐热铁床，即是味著热铁机蹬……。取要言之，若有摄受妻妾、男女诸女色欲，当知即是摄受一切众苦，忧、愁、悲、恼之聚。</font></p>
<p><font style="FONT-SIZE: 12pt">当知丈夫亲近女人之时，即是亲近恶道之法，此是丈夫第一过。</font></p>
<p><font color="#ff0000" style="FONT-SIZE: 12pt">《大宝积经．菩萨见实会》节录</font></p>
<p><font style="FONT-SIZE: 12pt">常行于淫欲，未曾满足时，</font></p>
<p><font style="FONT-SIZE: 12pt">如渴饮碱水，终不能除渴。</font></p>
<p><font style="FONT-SIZE: 12pt">如众流归海，终无有满足，</font></p>
<p><font style="FONT-SIZE: 12pt">爱欲亦如是，终无有满足。</font></p>
<p><font style="FONT-SIZE: 12pt">如火焚草木，无有厌足时，</font></p>
<p><font style="FONT-SIZE: 12pt">爱欲亦如是，终无有满足。</font></p>
<p><font color="#ff0000" style="FONT-SIZE: 12pt">《大宝积经．优陀延王会》节录</font></p>
<p><font style="FONT-SIZE: 12pt">于己父母弃背恩养，于他女人尊重承事，种种供给，无疲厌心，即是成就地狱之本。</font></p>
<p><font style="FONT-SIZE: 12pt">耽欲惛醉人，彼实无安乐，亲近恶法故，不名善丈夫。</font></p>
<p><font style="FONT-SIZE: 12pt">若人自纵逸，无有禁戒者，随心之所为，失坏于福利。</font></p>
<p><font style="FONT-SIZE: 12pt">彼无智慧人，行于畜生法，驰趣于女色，犹猪乐粪秽。</font></p>
<p><font style="FONT-SIZE: 12pt">愚者不能观，欲染之过患，妄生殷重想，犹若盲冥人。</font></p>
<p><font style="FONT-SIZE: 12pt">为色所系缚，增长于欲爱，犹如于野干，不离尸冢间。</font></p>
<p><font style="FONT-SIZE: 12pt">于声香味触，而生爱著心，轮转生死中，如猕猴系柱。</font></p>
<p><font style="FONT-SIZE: 12pt">无明缠覆故，为女所迷乱，如市求利人，矫诈来亲附。</font></p>
<p><font style="FONT-SIZE: 12pt">愚人亲近欲，是入魔境界，犹若翳荼迦，耽嗜于粪秽；</font></p>
<p><font style="FONT-SIZE: 12pt">亦如綥雹雨，能损于稼穑，窑师常近火，多为所焚烧。</font></p>
<p><font style="FONT-SIZE: 12pt">诸未见谛者，为欲失白法，如风吹微糠，其义亦如是。</font></p>
<p><font style="FONT-SIZE: 12pt">假如善丈夫，为杀者所执，宁受斯逼害，不应亲女人，</font></p>
<p><font style="FONT-SIZE: 12pt">若乐观女色，贪求转复多。取相之凡夫，增长于欲爱，</font></p>
<p><font style="FONT-SIZE: 12pt">如于炎夏时，游行旷野中，渴逼饮碱水，饮已渴弥增。</font></p>
<p><font style="FONT-SIZE: 12pt">未见真实者，愚痴徙自活；亲近于女人，贪欲爱坚固。</font></p>
<p><font style="FONT-SIZE: 12pt">若人触毒虫，便为毒所害，如是诸凡夫，犯欲亦如是。</font></p>
<p><font style="FONT-SIZE: 12pt">譬如彩画瓶，内盛以恶毒，是中实可畏，外相现端严。</font></p>
<p><font style="FONT-SIZE: 12pt">严饰于女人，谓彼为姝妙，是中甚秽恶，如气满皮囊。</font></p>
<p><font style="FONT-SIZE: 12pt">又如以缯彩，缠里于利刀，庄严彼女人，其义亦如是。</font></p>
<p><font style="FONT-SIZE: 12pt">如火满深坑，无烟能烧害，女人亦如是，暴恶无哀愍。</font></p>
<p><font style="FONT-SIZE: 12pt">如死狗死蛇，秽恶而坏烂，亦如烧粪秽，人皆厌恶之。</font></p>
<p><font style="FONT-SIZE: 12pt">死蛇粪狗等，虽甚可厌恶，如是诸女人，可厌复过彼。</font></p>
<p><font style="FONT-SIZE: 12pt">譬如劫坏时，大地皆火起，丛林诸草木，一切悉燋然。</font></p>
<p><font style="FONT-SIZE: 12pt">大身者所居，海水尽干竭，须弥等宝山，世界遍烧坏。</font></p>
<p><font style="FONT-SIZE: 12pt">如是劫烧时，焚燎于山海，无有诸众生，能为救护者。</font></p>
<p><font style="FONT-SIZE: 12pt">因兹女欲故，烧害诸愚夫，犹如劫火然，一切皆烧尽。</font></p>
<p><font style="FONT-SIZE: 12pt">不净常流注，涎洟脓血身，奈何彼愚夫，于此而耽著。</font></p>
<p><font style="FONT-SIZE: 12pt">骸骨相搘柱，皮肉以覆之，臭秽甚可恶，如弃残宿食。</font></p>
<p><font style="FONT-SIZE: 12pt">亦如仓禀门，糠糗恒狼籍，此身诸秽恶，充满亦复然。</font></p>
<p><font style="FONT-SIZE: 12pt">胃脾臂肝胆，及肠肺粪秽，并髓脑脓血，八万户诸虫，</font></p>
<p><font style="FONT-SIZE: 12pt">在中常唼食，盲冥诸愚夫，痴网自缠覆，于是不能了。</font></p>
<p><font style="FONT-SIZE: 12pt">杂食所余秽，九孔常流注，如是过患身，由先不净业。</font></p>
<p><font style="FONT-SIZE: 12pt">愚夫于女人，系恋彼声色，由斯生染著，曾不如实知。</font></p>
<p><font style="FONT-SIZE: 12pt">如蝇见于吐，而生爱著心，愚夫贪女人，境界亦如是。</font></p>
<p><font style="FONT-SIZE: 12pt">颠仆于女色，恒自秽其身，如何彼愚夫，于此乐游止。</font></p>
<p><font style="FONT-SIZE: 12pt">如鸟为求食，不知避网罗，贪爱于女人，被害亦如是。</font></p>
<p><font style="FONT-SIZE: 12pt">譬如水中鱼，游泳网者前，便为他所执，岂非自损伤。</font></p>
<p><font style="FONT-SIZE: 12pt">女若捕鱼人，谄诳犹如网，男子同于鱼，被网亦如是。</font></p>
<p><font style="FONT-SIZE: 12pt">杀者之利刀，虽复甚可畏，女人刀可畏，伤害复过彼。</font></p>
<p><font style="FONT-SIZE: 12pt">如蛾投灯炬，及火烧屋时，虫等被焚烧，无依无救者。</font></p>
<p><font style="FONT-SIZE: 12pt">迷醉于女人，贪火所烧害，由斯堕恶趣，无依怙亦然。</font></p>
<p><font style="FONT-SIZE: 12pt">邪行诸愚夫，爱恋他妻室，妄生欣悦想，犹如于家鸡；</font></p>
<p><font style="FONT-SIZE: 12pt">亦如旷野鸡，妄游杀害所，损伤因自生，而无救济者。</font></p>
<p><font style="FONT-SIZE: 12pt">舍离于佛法，亲近彼女人，由是业因缘，坠堕于恶道。</font></p>
<p><font style="FONT-SIZE: 12pt">又如诸猕猴，跳踯岩树间，必致自损伤，岂不由愚惑。</font></p>
<p><font style="FONT-SIZE: 12pt">如是耽欲者，于彼诸女人，为痴网所罗，数受生死苦。</font></p>
<p><font style="FONT-SIZE: 12pt">如世之罪人，处以尖摽苦，耽醉淫欲者，当悬剑树林。</font></p>
<p><font style="FONT-SIZE: 12pt">譬如以猛火，烧然彼镬汤，投之以麻麦，随沸而漂没。</font></p>
<p><font style="FONT-SIZE: 12pt">如是耽欲人，不识于善路，死当堕恶道，煎煮镬汤中。</font></p>
<p><font style="FONT-SIZE: 12pt">镬汤之大数，六十四俱胝，诸造恶之人，以彼为居处。</font></p>
<p><font style="FONT-SIZE: 12pt">如是一一镬，量各一由旬，猛火遍烧然，底及四周际；</font></p>
<p><font style="FONT-SIZE: 12pt">或有满百年，或二三四百，受煎煮之苦，皆由自业为。</font></p>
<p><font style="FONT-SIZE: 12pt">狱卒以利钩，时复举令出，皮肉皆烂堕，其骨白如珂；</font></p>
<p><font style="FONT-SIZE: 12pt">于是诸狱卒，复将置铁槽，以杆而捣之，无能救护者。</font></p>
<p><font style="FONT-SIZE: 12pt">尔时诸骨髓，尽碎末为尘，由业风所吹，死已复还活。</font></p>
<p><font style="FONT-SIZE: 12pt">若有侵逼他，妻妾童女等，当缘铁刺树，并受斧杵殃。</font></p>
<p><font style="FONT-SIZE: 12pt">有三股铁叉，或四五歧者，侵扰他妻室，当受此刑治。</font></p>
<p><font style="FONT-SIZE: 12pt">复有铁嘴乌，深琢于髓脑，野干等诸兽，竞来食啖之。</font></p>
<p><font style="FONT-SIZE: 12pt">如是邪欲人，当堕屎粪狱，及走于锋刃，亦复上刀山。</font></p>
<p><font style="FONT-SIZE: 12pt">如是邪欲人，颠坠炎热狱，既被烧害已，复趣于寒冰。</font></p>
<p><font style="FONT-SIZE: 12pt">如是邪欲人，亦堕极炎热，啧叫及大叫，并住黑绳中。</font></p>
<p><font style="FONT-SIZE: 12pt">如是邪欲人，当没碱热河，复经历煻煨，未至底便死。</font></p>
<p><font style="FONT-SIZE: 12pt">地狱有蒺藜，五角极铦利，彼为狗所逼，忙怖走其中。</font></p>
<p><font style="FONT-SIZE: 12pt">爱恋于女人，堕放大怖处，或吞于铁丸，或饮洋铜汁。</font></p>
<p><font style="FONT-SIZE: 12pt">有二热铁山，彼此来相合，昔时耽欲者，于中受苦殃。</font></p>
<p><font style="FONT-SIZE: 12pt">受斯苦楚时，都无救护者，得如是罪报，皆由自业缘。</font></p>
<p><font style="FONT-SIZE: 12pt">昔同欢爱者，今于何所在，我独受其殃，而不来相救。</font></p>
<p><font style="FONT-SIZE: 12pt">由于先世中，自作如是业，假令父母等，无能相救者。</font></p>
<p><font style="FONT-SIZE: 12pt">由于先世中，自作如是业，假令男女等，无能相救者。</font></p>
<p><font style="FONT-SIZE: 12pt">由于先世中，自作如是业，假令兄弟等，无能相救者。</font></p>
<p><font style="FONT-SIZE: 12pt">由于先世中，自作如是业，假令姊妹等，无能相救者。</font></p>
<p><font style="FONT-SIZE: 12pt">由于先世中，自作如是业，假令朋友等，无能相救者。</font></p>
<p><font style="FONT-SIZE: 12pt">愚夫为邪欲，贪求于女人，无间地狱中，受如是诸苦。</font></p>
<p><font style="FONT-SIZE: 12pt">说此不清净，秽恶之女人，愚夫所游行，智者皆远离。</font></p>
<p><font style="FONT-SIZE: 12pt">亲近彼女人，最为极下劣，是恶中之恶，何足为欣乐。</font></p>
<p><font style="FONT-SIZE: 12pt">耽著诸凡夫，常抱于粪囊，由此业因缘，当受无量苦。</font></p>
<p><font style="FONT-SIZE: 12pt">愚夫为女人，受种种刑罚，囚系及捶打，而无厌离心。</font></p>
<p><font style="FONT-SIZE: 12pt">愚夫为女人，被种种烧害，能忍受斯苦，而无厌离心。</font></p>
<p><font style="FONT-SIZE: 12pt">或置在尖标，或杀或沉水，或掷放大坑，备受诸苦毒。</font></p>
<p><font style="FONT-SIZE: 12pt">虽见如是苦，犹于淫欲中，称赞于女人，曾不生厌离。</font></p>
<p><font style="FONT-SIZE: 12pt">或有少智人，知为众苦本，见已还亲近，如胡胶见火。</font></p>
<p><font style="FONT-SIZE: 12pt">闻佛之所说，虽复生信受，仍多畜女人，其众如群羊。</font></p>
<p><font style="FONT-SIZE: 12pt">或闻诸佛教，才兴厌悔心，须臾贪复生，如恶毒还发。</font></p>
<p><font style="FONT-SIZE: 12pt">犹如被怖猪，暂止须臾顷，若见于粪秽，贪爱还复生。</font></p>
<p><font style="FONT-SIZE: 12pt">愚夫闻法已，暂尔心惊怖，后见诸欲色，贪爱还复生。</font></p>
<p><font style="FONT-SIZE: 12pt">犹如有丈夫，从其自身首，弃掷金花鬘，翻戴于热铁。</font></p>
<p><font style="FONT-SIZE: 12pt">愚夫耽欲故，弃舍诸佛教，贪求下劣法，造作诸罪业。</font></p>
<p><font style="FONT-SIZE: 12pt">迷醉诸欲者，堕阎罗界中，常吞热铁丸，复饮洋铜汁。</font></p>
<p><font style="FONT-SIZE: 12pt">迷醉于欲者，背善而行非，舍离于清净，永趣阎罗界。</font></p>
<p><font style="FONT-SIZE: 12pt">若有智慧人，闻我说是法，应舍一切欲，速求于出离。</font></p>
<p><font color="#ff0000" style="FONT-SIZE: 12pt">《大宝积经．大乘方便会》节录</font></p>
<p><font style="FONT-SIZE: 12pt">如来不赞叹，凡夫所行欲，</font></p>
<p><font style="FONT-SIZE: 12pt">离欲及贪爱，及成天人师。</font></p>
<p><font color="#ff0000" style="FONT-SIZE: 12pt">《大宝积经，文殊师利普门会》节录</font></p>
<p><font style="FONT-SIZE: 12pt">四大假为女，其中无所有，</font></p>
<p><font style="FONT-SIZE: 12pt">凡夫迷惑心，执取以为实。</font></p>
<p><font style="FONT-SIZE: 12pt">女人如幻化，愚者不能了，</font></p>
<p><font style="FONT-SIZE: 12pt">妄见女相故，生于染著心。</font></p>
<p><font style="FONT-SIZE: 12pt">譬如幻化女，而非实女人，</font></p>
<p><font style="FONT-SIZE: 12pt">无智者迷惑，便生于欲想。</font></p>
<p><font style="FONT-SIZE: 12pt">如是了知已，一切女无相，</font></p>
<p><font style="FONT-SIZE: 12pt">此相皆寂静，是名女三昧。</font></p>
<p><font style="FONT-SIZE: 12pt">自谓是男子，见彼为女人，</font></p>
<p><font style="FONT-SIZE: 12pt">由斯分别心，而生于欲想。</font></p>
<p><font style="FONT-SIZE: 12pt">欲心本无有，心相不可得，</font></p>
<p><font style="FONT-SIZE: 12pt">由妄分别故，于身起男想。</font></p>
<p><font style="FONT-SIZE: 12pt">是中实无男，我说如阳焰，</font></p>
<p><font style="FONT-SIZE: 12pt">知男相寂静，是名男三昧。</font></p>
<p><font color="#ff0000" style="FONT-SIZE: 12pt">《华严经》节录</font></p>
<p><font style="FONT-SIZE: 12pt">邪淫之罪，亦令众生堕三恶道。</font></p>
<p><font style="FONT-SIZE: 12pt">若生人中，得两种果报：一者、妻不贞良，二者、不得随意眷属。</font></p>
<p><font color="#ff0000" style="FONT-SIZE: 12pt">《优填王经》节录</font></p>
<p><font style="FONT-SIZE: 12pt">王曰：‘……愿佛具为吾释地狱之变，及女之秽？’佛言：‘具听。男子有是之恶，却睹女妖？’王曰：‘善愿受明教。’佛言：‘具听！男子有四恶急所当知。</font></p>
<p><font style="FONT-SIZE: 12pt">世有淫夫，恒想睹女，思闻妖声，远舍正法，疑真信邪，淫网所鸡，没在盲冥，为欲所使，如奴畏主。贪乐女色，不觉九孔恶露之臭秽 浑沌欲中，如猪处溷，不觉其臭，快以为安，不计后当在无泽之狱，受痛无极。注心在淫，啖其涕唾，玩其脓血，珍之如玉，甘之如蜜，故曰欲态之士。此为一恶态也。</font></p>
<p><font style="FONT-SIZE: 12pt">又亲之养子，怀妊生育，惟得长大，勤苦难论；到子成人，惧家竭财，膝行肘步，因媒表情，致彼为妻；若在异域，寻而追之，不问远近，不避勤苦。注意在淫，捐忘亲老，既得为妻，贵之如宾，欲私相娱乐，恶见父母；信其妖言，或致斗讼，不惟身所从生，辜亲无量之恩。斯谓二恶态也。</font></p>
<p><font style="FONT-SIZE: 12pt">又人处世勤苦疲劳，躬自致财，本自诚信敬道之意，尊戴沙门、梵志之心，觉世非常，布施为福。娶妻之后，情惑淫欲，愚蔽自拥，背真向邪，专由女色。若有布施之意，虽欲发言，相呼女色，绝清净行更成小人，不识佛经之戒，祸福之归。苟为淫色，投身罗网，必堕恶道，终而不改。斯谓三恶态也。</font></p>
<p><font style="FONT-SIZE: 12pt">又为人子，不惟养恩，治生致财，不以养亲，但以东西广求淫路。怀持宝物招人妇女，或杀六畜淫祀鬼神，饮酒歌舞；合会之后，至求方便，更相招呼以遂奸情；及其获偶，喜无以喻，淫结缚著，无所复识。当尔之时，唯此为乐，不觉恶露之臭秽，地狱之苦痛，一则可笑，二则可畏。譬如狂犬，不知其非。所谓四恶态也。’</font></p>
<p><font style="FONT-SIZE: 12pt">佛言：‘男子有是四恶，用堕三途，当审远此，能免苦耳！’</font></p>
<p><font color="#ff0000" style="FONT-SIZE: 12pt">《摩邓女经》节录</font></p>
<p><font style="FONT-SIZE: 12pt">佛言：‘汝爱阿难何等？’</font></p>
<p><font style="FONT-SIZE: 12pt">女言：‘我爱阿难眼，爱阿难鼻，爱阿难口，爱阿难耳，爱阿难声，爱阿难行步。’</font></p>
<p><font style="FONT-SIZE: 12pt">佛言：‘眼中但有泪，鼻中但有洟，口中但有唾，耳中但有垢，身中但有屎尿，臭处不净。其有夫妇者，便有恶露，恶露中便有子；已有子则有死亡，已有死亡便哭泣。于此身有何所益？’</font></p>
<p><font color="#ff0000" style="FONT-SIZE: 12pt">《月上女经》节录</font></p>
<p><font style="FONT-SIZE: 12pt">汝等昔或作我父，我或与汝昔为母，</font></p>
<p><font style="FONT-SIZE: 12pt">互作父母及兄弟，云何于此生欲心？</font></p>
<p><font style="FONT-SIZE: 12pt">我或往昔杀汝等，汝等或复杀我来，</font></p>
<p><font style="FONT-SIZE: 12pt">各作怨仇互相杀，云何于此生欲想？</font></p>
<p><font color="#ff0000" style="FONT-SIZE: 12pt">《菩萨诃色欲法经》节录</font></p>
<p><font style="FONT-SIZE: 12pt">女色者，世间之枷锁，凡夫恋著，不能自拔。女色者，世间之重患 凡夫困之，至死不免。女色者，世间之衰祸，凡夫遭之，无厄不生。行者既得舍之，若复顾念，是为从狱得出，还复思入，从狂得正而复乐之，从病得差复思得病。智者愍之，如其狂而颠蹶，死无日矣。凡夫重色，甘为之仆，终身驰骤，为之辛苦。虽复呋质寸斩，锋镝交至，甘心受之不以为患。狂人乐狂，不是过也。行者若能弃之不愿，是则破枷脱锁，恶狂、厌病离于衰祸，既安且吉，得出牢狱，永无患难。</font></p>
<p><font style="FONT-SIZE: 12pt">女人之相，其言如蜜，而其心如毒。譬如停渊澄镜，而蛟龙居之；金山宝窟，而师子处之，当知此害不可近。室家不和，妇人之由；毁宗败族，妇人之罪，实是阴贼灭人慧明；亦是猎围，鲜得出者。譬如高罗，群鸟落之不能奋飞；又如密网，众鱼投之，刳肠俎肌；亦如暗坑，无目投之，如蛾赴火。是以智者知而远之，不受其害，恶而秽之，不为此物之所惑也。</font></p>
<p><font color="#ff0000" style="FONT-SIZE: 12pt">《佛说法受尘经》</font></p>
<p><font style="FONT-SIZE: 12pt">闻如是：一时，佛游于舍卫国祇树给孤独园。佛告诸比丘：‘比丘受教，从佛而听。’佛言：‘比丘！凡人为一法，受尘自污，迷惑忧愁，没无端际，吾见其不得无上吉祥之道，如丈夫欲见女子色，是以好色之士，为染、为醉、为贪、为污、为惑、为著、为住、为受，从淫女言故，长久趋走住来，为受勤苦耳！常欲闻淫女之声，鼻欲闻其香，舌欲得其昧，身欲更具细滑，是以长久趋走住来受苦，是故，不当为女色、声、香、味、细滑所染惑也，当觉知是。</font></p>
<p><font style="FONT-SIZE: 12pt">又复诸比丘！凡人为法，受尘自污，迷惑忧愁，没而无际，吾见其不得无上吉祥之道，如淫女欲见男子色，是以好色之女，为染、为醉、为贪、为污、为惑、为著、为住、为受，为士色故，长久趋走住来受苦耳！常欲闻男子之声，鼻欲闻其香，舌欲得其味，身欲更具细滑，是以长久趋走往来受苦，是故，不当为士色、声、香、味、细滑所染惑也，当觉知是。’</font></p>
<p><font style="FONT-SIZE: 12pt">佛说是已，皆欢喜受行。</font></p>
<p><font color="#ff0000" style="FONT-SIZE: 12pt">《解忧经》节录</font></p>
<p><font style="FONT-SIZE: 12pt">尔时，世尊告苾刍言：‘众生无数，轮回无边，如蚁循环，无有穷尽。众生贪爱，无明障闭，如陷泥中而不能出。过去有情，轮回住复，数不能知。苾刍！所有大地之土，都聚一处，和为泥丸，大小如豆，数彼众生无始劫来所生父、母、子、孙，每一人下一泥丸，如是泥丸下尽，父母、子孙数不能尽。苾刍！如是无边轮回众生，贪爱无明颠倒，陷爱欲泥中，生死轮回，不知其数。是故令汝，学断轮回。’</font></p>
<p><font color="#ff0000" style="FONT-SIZE: 12pt">《五无反覆经》节录</font></p>
<p><font style="FONT-SIZE: 12pt">我之夫妇，譬如飞鸟，暮栖高树，同共止宿，须臾之间，及明早起，各自飞去，行求衣食，有缘则合，无缘则离。我之夫妇，亦复如是去共进止，非我之力，随其本行，不能得留。</font></p>
<p><font color="#ff0000" style="FONT-SIZE: 12pt">《佛名经》节录</font></p>
<p><font style="FONT-SIZE: 12pt">弟子等至心忏悔贪欲之罪。经中说言：‘但为贪欲闭在痴狱，没生死河，莫之能出。’</font></p>
<p><font style="FONT-SIZE: 12pt">众生为是五欲因缘，从昔已来流转生死，一一众生，一劫之中所积身骨，如王舍城毗富罗山；所饮母乳如四海水；身所出血，复过于此。父母、兄弟、六亲眷属命终哭泣，所出目泪如四海水；是故说言，有爱则生，爱尽则灭，故知生死贪爱为本。所以经言：‘淫欲之罪，能令众生堕于地狱、饿鬼受苦；若在畜生，则受鸽、雀、鸳鸯等身；若生人中，妻不贞良，得不随意眷属。’淫欲既有如此恶业，是故弟子今日至心稽颡归依佛。</font></p>
<p><font color="#ff0000" style="FONT-SIZE: 12pt">《观佛三昧海经》节录</font></p>
<p><font style="FONT-SIZE: 12pt">世间自有愚痴众生，贪惑滋多，染爱不净，犯邪淫行，非处、非时行不净业。设有比丘、比丘尼、婆罗门等诸梵行者，若于非时、非处犯不净法，乃至一切犯邪行者，作不净业，如此罪人临命终时，举身反强，振掉不定，犹如弓弩，不自胜持，即作此念：‘得一坚大铜铁柱者，缚此身体，令不动摇。’狱卒、罗刹应时即至，化作僮仆，手执铁杖，至罪人所白言：‘长者！汝今身强，余物皆弱，可捉此杖。’心即欢喜气绝命终，如弄杖顷生铜柱头，猛火焰炽焚烧其身，惊怖下视，见铁床上有端正女；若是女人，见端正男，心生爱著，从铜柱上欲投于地，铜柱贯身，铁钢络颈，铁嘴诸虫唼食其躯，落铁床上，男、女俱时六根火起，有铁嘴虫，从眼而入，从男女根出。若污戒者，别有九亿诸小虫辈，如瘭疽虫，有十二嘴，嘴头出火唼食其体。此邪淫报，一日一夜，九百亿生九百亿死，罪毕乃出，生鸠鸽中。受鸠鸽身经五百世，复生龙中，经五百身，后生人中，无根、二根及不定根，黄门之身，经五百世，设得为人，妻不贞良，子不慈孝，奴婢不顺。过是已后，遇善知识，发菩提心。</font></p>
<p><font color="#ff0000" style="FONT-SIZE: 12pt">《正法念处经》节录</font></p>
<p><font style="FONT-SIZE: 12pt">何者邪行？所谓有人起淫欲心，忆念自妻，淫他妇女；彼人以是恶业因缘，身坏命终，堕于恶处合大地狱，生无彼岸受苦恼处，受大苦恼，作集业力，受如是苦。所谓彼处受火烧苦、受刀割苦、受热灰苦、受诸病苦，如是彼岸，则不可得，无安慰者，如是所说，受诸苦恼，不可譬喻。如说受苦，彼地狱人自心所诳，如是受苦，如是无量百千年中，常被烧炙，若煮若打，乃至集作恶不善业，未坏未烂，业气未尽，于一切时与苦不止。若恶业尽，彼地狱处尔乃得脱。</font></p>
<p><font style="FONT-SIZE: 12pt">复有邪行，谓于受戒正行妇女，行非梵行。或于姊妹，或于同姓，或于香火，或香火妇，或知识妇，诳诱邪行，彼人以是恶业因缘，身坏命终，堕于恶处，在彼地狱吒吒吒哜别异中生，受大苦恼。……如是无量百千岁，乃至恶业未坏未烂，业气未尽，于一切时与苦不止；若脱此苦，彼处复有金刚恶鼠，食其人根，分分破碎，如芥子许，受苦唱唤；食人根已，次食其肠；既食肠已，次食熟藏；食熟藏已，从背而出，次食其背；既食背已，次食背骨。彼恶业人，以恶业故，如是无量百千年岁，受地狱苦。</font></p>
<p><font style="FONT-SIZE: 12pt">女为恶根本，能失一切物，若人乐妇女，乐则不可得。</font></p>
<p><font style="FONT-SIZE: 12pt">一切法中恶，妇女多谄妒，丈夫因妇女，能令二世失。</font></p>
<p><font style="FONT-SIZE: 12pt">妇女乐行欲，妇女常行诳，心中所念异，口说异言语。</font></p>
<p><font style="FONT-SIZE: 12pt">初时软滑语，后心如金刚，非恩非供养，心轻不忆念。</font></p>
<p><font style="FONT-SIZE: 12pt">百恩而不念，而计于一恶，心如鹿爱体，妇女恶业地。</font></p>
<p><font style="FONT-SIZE: 12pt">丈夫欲染心，妇女令人失，此世未来世，女失第一失。</font></p>
<p><font style="FONT-SIZE: 12pt">若欲受乐者，应当舍妇女，若舍妇女者，世间第一乐。</font></p>
<p><font style="FONT-SIZE: 12pt">若人欲断爱，悕望大富乐，欲至寂静处，彼应舍妇女。</font></p>
<p><font style="FONT-SIZE: 12pt">欲味放逸人，心常求境界，常为爱所恼，亦为爱所缚。</font></p>
<p><font style="FONT-SIZE: 12pt">欲共女人生，女人为甚恶，能生于热恼，如火害众生。</font></p>
<p><font style="FONT-SIZE: 12pt">如是欲热恼，过于大猛火，如色大热恼，焚烧众生心。</font></p>
<p><font style="FONT-SIZE: 12pt">女人坏世间，令善皆尽灭，是地狱因缘，大仙如是说。</font></p>
<p><font style="FONT-SIZE: 12pt">口善说美言，其心如毒害，诳诈无暂停，女人心无实。</font></p>
<p><font style="FONT-SIZE: 12pt">须臾起爱心，须臾心不爱，其心不暂停，如雷不久住。</font></p>
<p><font style="FONT-SIZE: 12pt">巧智虚诳人，心贪则亲近，常思乐他人，怀慢情恣态。</font></p>
<p><font style="FONT-SIZE: 12pt">天人毗舍遮，罗刹龙夜叉，皆为女色缚，女人如恶毒。</font></p>
<p><font style="FONT-SIZE: 12pt">不念于恩惠，非种姓技术，女人性如风，其心不停息。</font></p>
<p><font style="FONT-SIZE: 12pt">若见大财富，心则生爱乐，又见衰祸至，厌之而舍弃。</font></p>
<p><font style="FONT-SIZE: 12pt">若有人亲近，则生爱乐心，见其忧恼至，须臾即舍离。</font></p>
<p><font style="FONT-SIZE: 12pt">如蜂乐游华，见萎速舍弃，女人亦如是，不悦则舍离。</font></p>
<p><font style="FONT-SIZE: 12pt">恶心无慈愍，躁扰心不定，为破愚痴人，女人出于世。</font></p>
<p><font style="FONT-SIZE: 12pt">天中大系缚，无过于女色，女人缚诸天，将至三恶道。</font></p>
<p><font style="FONT-SIZE: 12pt">若心贪女色，是欲最尤甚，女色欲烧心，后受大苦恼。</font></p>
<p><font style="FONT-SIZE: 12pt">现在所作业，贪欲自迷心，痴心不能觉，女欲之所迷。</font></p>
<p><font style="FONT-SIZE: 12pt">丈夫既信已，为无量爱缚，忽然便舍离，犹如蛇脱皮。</font></p>
<p><font style="FONT-SIZE: 12pt">如是女人性，诸方便供养，种种而守护，犹不可从心。</font></p>
<p><font style="FONT-SIZE: 12pt">女人性如是，其心无诚实，虚诳多奸伪，智者所不信。</font></p>
<p><font style="FONT-SIZE: 12pt">女人多生饿鬼道中，何以故？女人之性，心多妒嫉，丈夫未随，便起妒意。以是因缘，女人多生饿鬼道中。</font></p>
<p><font style="FONT-SIZE: 12pt">如是妇人，诳夫吝财而不布施，身坏命终，堕于针口饿鬼之中。由其积习多造恶业，是故妇人多生饿鬼道中，何以故？女人贪欲，妒嫉多故，不及丈夫。吝人小心轻心，不及丈夫，以是因缘，生饿鬼中，乃至嫉妒恶业不失、不坏、不朽，于饿鬼中不能得脱，业尽得脱。</font></p>
<p><font color="#ff0000" style="FONT-SIZE: 12pt">《法灭尽经》节录</font></p>
<p><font style="FONT-SIZE: 12pt">法欲灭时，女人精进，恒作功德；男子懈慢，不用法语，眼见沙门，如视粪土，无有信心……。劫欲盖故，日月转短，人命转促，四十头白。男子淫佚，精尽夭命，或寿六十，男子寿短，女人寿长，七、八、九十或至百岁。大水忽起，卒至无期，世人不信，故为有常，众生杂类，不问豪贱，没溺浮标，鱼鳖食啖。</font></p>
<p><font color="#ff0000" style="FONT-SIZE: 12pt">《密严经》节录</font></p>
<p><font style="FONT-SIZE: 12pt">亦如多欲者，梦见于女人，颜貌甚端严，服玩皆珍绮；</font></p>
<p><font style="FONT-SIZE: 12pt">种种恣欢乐，觉已悉皆无，一切诸世间，当知亦如是。</font></p>
<p><font style="FONT-SIZE: 12pt">男女相耽爱，精血共和合，如虫生臭泥，此中生亦尔。</font></p>
<p><font color="#ff0000" style="FONT-SIZE: 12pt">《八师经》节录</font></p>
<p><font style="FONT-SIZE: 12pt">佛言：‘三谓邪淫。犯人妇女，或为夫主、边人所知，临时得殃，刀杖加刑。或为王法，收系著狱，酷毒掠治，戮之都市。死入地狱，卧之铁床，或抱铜柱，狱鬼然火以烧其身；地狱罪毕，当更畜生。若复为人，闺门淫乱，违佛远法，不亲贤众，常怀恐怖，多危少安。吾见是故，不敢邪淫，是吾三师。’佛时颂曰：</font></p>
<p><font style="FONT-SIZE: 12pt">淫为不净行，迷惑失正道，</font></p>
<p><font style="FONT-SIZE: 12pt">精神魂魄驰，伤命而早夭，</font></p>
<p><font style="FONT-SIZE: 12pt">受罪顽痴荒，死复堕恶道，</font></p>
<p><font style="FONT-SIZE: 12pt">吾用畏是故，弃家乐林薮。</font></p>
<p><font color="#ff0000" style="FONT-SIZE: 12pt">《海龙王经》节录</font></p>
<p><font style="FONT-SIZE: 12pt">人不犯邪淫，得四明智，所叹之德，何等四？摄护诸根，离诸调戏，一切世悉称叹，已离邪淫，无敢轻眄其妻室者。以是德本，志愿无上正真之道，得大人相马阴之藏。</font></p>
<p><font color="#ff0000" style="FONT-SIZE: 12pt">《大萨遮尼干子经》节录</font></p>
<p><font style="FONT-SIZE: 12pt">自妻不满足，好淫他人妇，</font></p>
<p><font style="FONT-SIZE: 12pt">是人无惭愧，受苦无常乐；</font></p>
<p><font style="FONT-SIZE: 12pt">现世未来世，受苦及打缚，</font></p>
<p><font style="FONT-SIZE: 12pt">舍身生地狱，受苦常无乐。</font></p>
<p><font color="#ff0000" style="FONT-SIZE: 12pt">《优婆塞戒经》节录</font></p>
<p><font style="FONT-SIZE: 12pt">于非时、非处、非女、处 女、他妇，若属自身，是名邪淫；若属自身而作他想，属他之人而作自想，亦名邪淫。如是邪淫，亦有轻重。从重烦恼，则得重罪，从轻烦恼，则得轻罪。</font></p>
<p><font color="#ff0000" style="FONT-SIZE: 12pt">《大般涅槃经》节录</font></p>
<p><font style="FONT-SIZE: 12pt">菩萨虽不与女人和合，然见男女随逐，便生贪著，即名毁破净戒。</font></p>
<p><font style="FONT-SIZE: 12pt">众生五识虽非一念，然是有漏，复是耶倒，增长诸漏为一切凡夫，取著于色乃至著识。以著色故，则生贪心；生贪心故，为色系缚，乃至为识之所系缚；以系缚故，则不得免于生老病死、忧悲大苦一切烦恼。</font></p>
<p><font style="FONT-SIZE: 12pt">又云：若有菩萨自言戒净，虽复不与女人和合，言语嘲调，听其音声。然见男子随逐女时，或见女人随逐男时，便生贪著。如是菩萨成就欲法，毁破净戒，污辱梵行，令戒杂秽，不得名为净戒具足。</font></p>
<p><font style="FONT-SIZE: 12pt">一切女人皆是众恶之所住处。……其女人者，淫欲难满。……譬如大地，一切作丸令如芥子，如是等男，与一女人共为欲事，犹不能足；假如男子数如恒沙，与一女人，共为欲事，亦复不足。</font></p>
<p><font style="FONT-SIZE: 12pt">云何菩萨摩诃萨，住于《大乘大涅槃经》欢爱别离苦？爱别离苦，能为一切众苦根本。如说偈言：</font></p>
<p><font style="FONT-SIZE: 12pt">因爱生忧，因爱生怖，</font></p>
<p><font style="FONT-SIZE: 12pt">若离于爱，何忧何怖？</font></p>
<p><font style="FONT-SIZE: 12pt">爱因缘故，则生忧苦，以忧苦故，则令众生生于衰老。爱别离苦，所谓命终。善男子！以别离故，能生种种微细诸苦。</font></p>
<p><font color="#ff0000" style="FONT-SIZE: 12pt">《般泥洹经》节录</font></p>
<p><font style="FONT-SIZE: 12pt">好邪淫者，有五自妨：一者、名声不好，二者、王法所嫉，三者、怀畏多疑，四者、死入地狱，五者、地狱罪竟受畜生形。皆欲所致，能自灭心。</font></p>
<p><font style="FONT-SIZE: 12pt">不邪淫者，有五增福：一者、多人称誉，二者、不畏县官，三者、身得安隐，四者、死生天上，五者、从立清净泥洹道。是以当自患厌。</font></p>
<p><font color="#ff0000" style="FONT-SIZE: 12pt">《七佛灭罪经》节录</font></p>
<p><font style="FONT-SIZE: 12pt">受持淫戒，有五善神侍卫：</font></p>
<p><font style="FONT-SIZE: 12pt">一名贞洁，二名无欲，三名净洁，四名无染，五名荡涤。</font></p>
<p><font color="#ff0000" style="FONT-SIZE: 12pt">《戒德香经》节录</font></p>
<p><font style="FONT-SIZE: 12pt">不淫色者，不犯他妻，</font></p>
<p><font style="FONT-SIZE: 12pt">所在化生莲花之中。</font></p>
<p><font color="#ff0000" style="FONT-SIZE: 12pt">《楞严经》节录</font></p>
<p><font style="FONT-SIZE: 12pt">三界轮回淫为本，人道住返爱为基。</font></p>
<p><font style="FONT-SIZE: 12pt">汝负我命，我还汝债；以是因缘，经百千劫，常在生死。汝爱我心，我怜汝色；以是因缘，经百千劫，常在缠缚。唯杀、盗、淫三为根本，以是因缘，业果相续。</font></p>
<p><font style="FONT-SIZE: 12pt">阿难！云何摄心？我名为戒。若诸世界六道众生，其心不淫，则不随其生死相续。汝修三昧本出尘劳；淫心不除尘不可出。纵有多智禅定现前，如不断淫必落魔道；上品魔王，中品魔民，下品魔女，彼等诸魔亦有徒众，各各自谓成无上道。我灭度后，末法之中多此魔民，炽盛世间广行贪淫，为善知识，令诸众生落爱见坑失菩提路。汝教世人修三摩地，先断心侄，是名如来先佛世尊，第一决定清净明诲。是故，阿难！若不断淫修禅定者，如蒸砂石欲其成饭，经百千劫只名热砂。何以故？此非饭本，砂石成故。汝以淫身，求佛妙果，纵得妙梧，皆是淫根，根本成淫，轮转三途必不能出。如来涅槃，何路修证？必使淫机身心俱断，断性亦无，于佛菩提斯可希冀。如我此说名为佛说，不如此说即波旬说。</font></p>
<p><font style="FONT-SIZE: 12pt">是修行人，若不断淫及与杀生，出三界者，无有是处。当观淫欲，犹如毒蛇，如见怨贼。</font></p>
<p><font style="FONT-SIZE: 12pt">如宝莲香比丘尼，持菩萨戒，私行淫欲，妄言行淫非杀、非偷，无有业报。发是语已，先于女根生大猛火，后于节节猛火烧然，堕无间狱。</font></p>
<p><font style="FONT-SIZE: 12pt">淫习交接，发于相磨，研磨不休，如是故有大猛火光，于中发动。如人以手自相摩触，暖相现前。二习相然，故有铁床铜柱诸事。是故十方一切如来，色目行淫同名欲火。菩萨见欲，如避火坑。</font></p>
<p><font color="#ff0000" style="FONT-SIZE: 12pt">《禅要经》节录</font></p>
<p><font style="FONT-SIZE: 12pt">行者求道，欲修定时，尔时法师应随根相，行四摄道，示教利喜，广净信戒。净信戒已，次除六欲，所谓色欲、形容欲、威仪欲、言声欲、细滑欲、人相欲。著上五欲，令观可恶不净之相；著人相欲；令观骨人分分断相；观彼全尸，能断二欲--威仪欲、言声欲。若观坏尸，悉断六欲。</font></p>
<p><font style="FONT-SIZE: 12pt">如长老摩诃目犍连得阿罗汉道，本妇将从伎乐，盛自庄饰，欲坏目连。目连尔时说偈言：</font></p>
<p><font style="FONT-SIZE: 12pt">汝身骨干立，皮厨相缠裹，不净内充满，无一是好物。</font></p>
<p><font style="FONT-SIZE: 12pt">皮囊盈屎尿，九孔常流出，如鬼无所直，何足以自贵？</font></p>
<p><font style="FONT-SIZE: 12pt">汝身如行厕，薄皮以自覆，智者所弃远，如人舍厕去。</font></p>
<p><font style="FONT-SIZE: 12pt">若人知汝身，如我所厌恶，一切皆远离，如人避屎坑。</font></p>
<p><font style="FONT-SIZE: 12pt">汝身自严饰，花香以璎珞，凡夫所贪爱，智者所不惑。</font></p>
<p><font style="FONT-SIZE: 12pt">汝是不净聚，集诸秽恶物，如庄严厕舍，愚者以为好。</font></p>
<p><font style="FONT-SIZE: 12pt">汝胁肋著脊，如椽依栋住，五藏在腹内，不净如屎箧。</font></p>
<p><font style="FONT-SIZE: 12pt">汝身如粪舍，愚夫所保爱，饰以珠璎珞，外好如画瓶。</font></p>
<p><font style="FONT-SIZE: 12pt">若人欲染空，终始不可著，汝欲来娆我，如蛾自投火。</font></p>
<p><font style="FONT-SIZE: 12pt">一切诸欲毒，我今已灭尽，五欲已远离，魔网已坏裂。</font></p>
<p><font style="FONT-SIZE: 12pt">我心如虚空，一切无所著，正使天欲来，不能染我心。</font></p>
<p><font color="#ff0000" style="FONT-SIZE: 12pt">《四十二章经》节录</font></p>
<p><font style="FONT-SIZE: 12pt">佛言：人怀爱欲不见道者，譬如浊水 以五彩投其中，致力搅之，众人共临水上，无能睹其影者。爱欲交错，心中浊故不见道。汝等沙门，当舍爱欲，受欲垢尽，道可见矣！……</font></p>
<p><font style="FONT-SIZE: 12pt">佛言：人随情欲，求于华名，声名显著，身已故矣！贪世常名而不学道，枉功劳形。譬如烧香，虽人闻香，香之烬矣！危身之火，而在其后。</font></p>
<p><font style="FONT-SIZE: 12pt">佛言：财色于人，人之不舍。譬如刀刃有蜜，不足一餐之美；小儿舐之，则有割舌之患。</font></p>
<p><font style="FONT-SIZE: 12pt">佛言：人系于妻予舍宅，甚于牢狱。牢狱有散释之期，妻子无远离之念。情爱于色，岂惮驱驰！虽有虎口之患，心存甘伏，投泥自溺，故曰凡夫。透得此门，出尘罗汉。</font></p>
<p><font style="FONT-SIZE: 12pt">佛言：爱欲莫甚于色。色之为欲，其大无外，赖有一矣。若使二同，普天之人，无能为道者矣。</font></p>
<p><font style="FONT-SIZE: 12pt">佛言：爱欲于人，犹如执炬逆风而行，必有烧手之患。</font></p>
<p><font style="FONT-SIZE: 12pt">天神献玉女于佛，欲坏佛意。佛言：革囊众秽，尔来何为？去！吾不用。天神愈敬，因问道意。佛为解说，即得须陀洹果。</font></p>
<p><font style="FONT-SIZE: 12pt">佛言：夫为道者，犹木在水，寻流而行，不触两岸，不为人取，不为鬼神所遮，不为洄流所住，亦不腐败，吾保此木决定入海。学道之人，不为情欲所惑，不为众邪所娆，精进无为，吾保此人必得道矣。</font></p>
<p><font style="FONT-SIZE: 12pt">佛言：甚勿信汝意，汝意不可信。慎勿与色会，色会即祸生。得阿罗汉已，乃可信汝意。</font></p>
<p><font style="FONT-SIZE: 12pt">佛言：慎勿视女色，亦莫共言语。若与语者，正心思念：我为沙门，处于浊世，当如莲华，不为泥污。想其老者为母，长者如姊，少者如妹，稚者如子。生度脱心，息灭恶念。</font></p>
<p><font style="FONT-SIZE: 12pt">佛言：夫为道者，如被干草，人来须避。道人见欲，必当远之。</font></p>
<p><font style="FONT-SIZE: 12pt">佛言：有人患淫不止，欲自断阴。佛谓之曰：若断其阴，不如断心。心如功曹，功曹若止，从者都息。邪心不止，断阴何益？佛为说偈：欲生于汝意，意以思想生，二心各寂静，非色亦非行。佛言：此偈是迦叶佛说。</font></p>
<p><font style="FONT-SIZE: 12pt">佛言：人从爱欲生忧，从忧生怖。若离于爱，何忧何怖？</font></p>
<p><font style="FONT-SIZE: 12pt">……使人愚蔽者，受与欲也！</font></p>
<p><font color="#ff0000" style="FONT-SIZE: 12pt">《罪福报应经》节录</font></p>
<p><font style="FONT-SIZE: 12pt">喜淫他人妇人者，死入地狱，</font></p>
<p><font style="FONT-SIZE: 12pt">男抱铜柱，女卧铁床，</font></p>
<p><font style="FONT-SIZE: 12pt">出生为人，堕鸡鸭中。</font></p>
<p><font color="#ff0000" style="FONT-SIZE: 12pt">《大乘造像功德经》节录</font></p>
<p><font style="FONT-SIZE: 12pt">弥勒！一切女人有八种因缘，恒受女身。云何为八？一者、爱好女身，二者、贪著女欲，三者、日常赞美女人容质，四者、心不正直，覆藏所作，五者、厌薄自夫，六者、念重他人，七者、知人有恩而已背逆，八者、邪伪庄饰欲他迷恋。若能永断如是八事，而造佛像，乃至成佛，常作丈夫，更受女身无有是处。弥勒！有四种因缘，令诸男子受女人身。何等为四？一者、以女人声，轻笑唤佛及诸菩萨一切圣人；二者、于净持戒人，以诽谤心说言犯戒：三者、好行谄媚，诳惑于人；四者、见他胜己，心生嫉妒。若有丈夫行此四事，命终之后必受女身，复经无量诸恶道苦。若深发信心，悔先所作而造佛像，则其罪皆灭，必更不受女人之报。</font></p>
<p><font style="FONT-SIZE: 12pt">弥勒！有四种因缘，令诸男子受黄门身。何等为四？一者、残害他形乃至畜生；二者、于持戒沙门嗔笑、谤毁；三者、情多贪欲，故心犯戒；四者、亲犯戒人，复劝他犯。若有男子先行此事，后起信心造佛形像，乃至成佛，不受斯报，常作丈夫，诸根具足。</font></p>
<p><font style="FONT-SIZE: 12pt">弥勒！有四种业，能令丈夫受二形身，一切人中最为其下。何等为四？一者、于尊敬所而有烝秽；二者、于男子身非处染著；三者、即于自己而行欲事；四者、炫卖女色而与他人。若有众生曾行此事，深自咎责，悔先所犯，起净信心，造佛形像，乃至成佛不受此身。</font></p>
<p><font style="FONT-SIZE: 12pt">弥勒！复有四缘，令诸男子其心常生女人爱欲，乐他于己行丈夫事。何等为四？一者、或嫌或戏谤毁于人；二者、乐作女人衣服庄饰；三者、于亲族女行淫秽事；四者、实无胜德妄受其礼。以此因缘，令诸丈夫起于如是别异烦恼，若悔先犯更不造新，心生信乐，作佛形像，其罪既灭，此心亦息。</font></p>
<p><font color="#ff0000" style="FONT-SIZE: 12pt">《分别善恶报应经》节录</font></p>
<p><font style="FONT-SIZE: 12pt">邪欲报有十种，何等为十？一欲心炽盛，二妻不贞良，三不善增长，四善法消灭，五男女纵逸，六资财密散，七心多疑虑，八远离善友，九亲族不信，十命终三涂。</font></p>
<p><font color="#ff0000" style="FONT-SIZE: 12pt">《受十善戒经》节录</font></p>
<p><font style="FONT-SIZE: 12pt">云何名不淫戒？不淫戒者，有五功德利，过去、现在、未来诸佛之所赞叹。不淫者，住佛威仪，身香如佛。何等为五？</font></p>
<p><font style="FONT-SIZE: 12pt">一者、不动眼识，不视淫色，设见色时如见粪虫，如刀入心，如火烧眼，心不起爱；无常所切，眼火横动，何爱之有？</font></p>
<p><font style="FONT-SIZE: 12pt">二者、不闻淫声，设闻淫声，不动耳识悦可耳根。愚痴音声，动毒蛇林为爱种子，此名贼风。从耳根出，妄见所起，如夜叉吟，何爱之有？此是幻响，愚夫爱之鼓动诸根，是露人声，从痴爱河，顺五欲流；深知是贼，不动耳识。</font></p>
<p><font style="FONT-SIZE: 12pt">三者、鼻根嗅香。当知是香从八风起，痴风鼓动，爱风吹来，花等诸香从妄想生，颠倒横有从鼻识起，横言是香，或称美味，鼻识惊动，草木众花皆称是香。如来摄身，不嗅香臭，体解非真，不赞香触。</font></p>
<p><font style="FONT-SIZE: 12pt">四者、不动舌识，不说世利，不赞淫事，口终不说淫欲、触乐，不住狂惑黐胶屋宅，亦不乐说可爱乐事，增长无明，五贼痴爱，是故诸佛不动舌识。</font></p>
<p><font style="FONT-SIZE: 12pt">五者、意寂不动，不起淫心，不念淫事，不想淫乐，不动淫根，淫识不转，如解脱心，住寂灭处，处常乐城，安稳无为，随学佛心，住真如际，一向入于十八大空、九种涅槃。</font></p>
<p><font style="FONT-SIZE: 12pt">佛及菩萨得五功德，身形清净，常生莲花，身净无垢，心亦淡泊。是故，诸佛说不淫戒最胜清净无上功德，具足五利，赞叹、称美为解脱因，不可穷尽。淫为极重无索系缚，譬如老象，溺五欲泥，普为一切诸罪根本。</font></p>
<p><font style="FONT-SIZE: 12pt">淫欲之罪，吾今当说：</font></p>
<p><font style="FONT-SIZE: 12pt">汝等一心听，淫独恶万行，没溺诸禅定，障蔽解脱道。</font></p>
<p><font style="FONT-SIZE: 12pt">善男子女等，欲求解脱道，远离三界欲，火坑五欲河，</font></p>
<p><font style="FONT-SIZE: 12pt">汤火寒冰山，解脱生死畏，持心如诸佛，当持不淫戒。</font></p>
<p><font style="FONT-SIZE: 12pt">欲求长寿天，寿命无量劫，梵天转轮王，富有七财宝。</font></p>
<p><font style="FONT-SIZE: 12pt">持心如诸佛，当持不淫戒。欲得见诸佛，闻法证道果，</font></p>
<p><font style="FONT-SIZE: 12pt">具足六神通，游诸十方国，持心如诸佛，当持不淫戒。</font></p>
<p><font style="FONT-SIZE: 12pt">淫有十过患，何等为十？</font></p>
<p><font style="FONT-SIZE: 12pt">一者、贪淫之人，虽生天上为天帝释，受五欲乐，心如偷食狗，常醉不醒，没于五欲，驶流河中。</font></p>
<p><font style="FONT-SIZE: 12pt">二者、贪淫之人，虽为人王威力自在，作恩爱奴，被人所使，多得财宝，如火受薪，不知厌足，亡身丧国，死堕恶道。</font></p>
<p><font style="FONT-SIZE: 12pt">三者、贪淫之人，恒系属他六贼驱策；无常大象蹑其背上，心如猿猴不知众难，欲火焚烧，不识父母、兄弟、姊妹，犹如猪狗，更相荷担，无复惭愧。</font></p>
<p><font style="FONT-SIZE: 12pt">四者、贪淫之人，常饮不净女人脓血，于无量劫常处胞胎；生藏、熟藏、子藏，诸虫以为衣服，唼□女根，用为饮食。</font></p>
<p><font style="FONT-SIZE: 12pt">五者、贪淫之人心如利刀，眼如火车，割截、烧灭功德行藏。</font></p>
<p><font style="FONT-SIZE: 12pt">六者、贪淫之人到刹利众，然结使火，起贪欲薪，意欲剥夺，犹如罗刹；到婆罗门众，不生惭愧，犹如幻人，但作妖祥，说不净事；到沙门众，不知皈依，动诸情根，如胶著草，欲染诸使，围绕意根，六情火起，烧善种子，破灭先世梵行白业。举手动足，犹如利刀，眼如猛火，口如罗刹，遍体毛孔淫火所使。</font></p>
<p><font style="FONT-SIZE: 12pt">七者、贪淫之人造八种业，杀生；作杀生具刀、剑、杖等；和合男女；作大妄语；饮酒歌颂作淫境界；或复偷盗一切宝器；庄严虫聚，为心王所使；眼根恶狗，偷啖臭秽。</font></p>
<p><font style="FONT-SIZE: 12pt">八者、贪淫之人为淫所使，心如大火，亦如铁聚，直当陷堕，破灭梵行，必堕地狱。</font></p>
<p><font style="FONT-SIZE: 12pt">九者、贪淫之人身坏命终，如掷贝珠顷，必定当堕赤铜地狱。赤铜地狱纵广正等七千由旬，如铜花林，下有铁床，床上复有百千由旬热铜八楞柱，柱端有镜，镜中自然有诸女像，或作男形，淫人爱念动诸情根，同时火起，铜花化为大热铁钉，铜柱变成沸铜锥汤，铁床火然。女化为狗，男化为刀，驱蹴罪人，受无量苦；啖热铁丸，吞饮洋铜，求死不得，经无量岁，寿命一劫。</font></p>
<p><font style="FONT-SIZE: 12pt">十者、贪淫之人不得见佛，如重云障，破梵行故，必定当堕阿鼻地狱。身满狱中，寿命一劫；左右宛转，复经一劫。时阎罗王呵责罪人：‘汝乐淫欲，今受此苦。是事乐不？汝今复当百千万劫偿他人债，终不可尽！’地狱命终，生鸠鸽中，受龙蛇身，污梵行故。百生、千生不见于佛，不闻于法，终不得道。</font></p>
<p><font style="FONT-SIZE: 12pt">尔时世尊以偈颂曰：</font></p>
<p><font style="FONT-SIZE: 12pt">淫欲不断绝，相续生众生。无明为根本，老死刀所切；</font></p>
<p><font style="FONT-SIZE: 12pt">横受毒蛇林，血盛囊不净；如粪虫乐屎，贪淫者亦然；</font></p>
<p><font style="FONT-SIZE: 12pt">九孔流欲火，恩爱如毒刺；颠倒妄见起，幻惑故生爱。</font></p>
<p><font style="FONT-SIZE: 12pt">一切女色滑，如树生狂花；颠倒风所吹，萎花为虫聚。</font></p>
<p><font style="FONT-SIZE: 12pt">女人如王瓶，渧渧浓血流，瓶满复淋漏，不净盈于外；</font></p>
<p><font style="FONT-SIZE: 12pt">眼见不净汁，如偷狗贪淫；当自灭诸爱，一心观不净；</font></p>
<p><font style="FONT-SIZE: 12pt">服饮于甘露，住大涅槃城。</font></p>
<p><font style="FONT-SIZE: 12pt">佛告舍利弗：‘若有持心、持身不造淫欲，持眼不视淫色，持耳不听淫声，持鼻不嗅淫香，持舌不触淫舌，如此名为具足智慧，行八正路。不淫净身心，喻如莲花不著尘垢，成须陀洹道、斯陀含道、阿那含道、阿罗汉道、辟支佛道、无上大道，皆从不淫清净故得。’</font></p>
<p><font color="#ff0000" style="FONT-SIZE: 12pt">《月灯三昧经》节录</font></p>
<p><font style="FONT-SIZE: 12pt">贪爱淫欲甚鄙秽，能生苦恼丧天趣，</font></p>
<p><font style="FONT-SIZE: 12pt">习欲之人离多闻，名为损减智慧者。</font></p>
<p><font style="FONT-SIZE: 12pt">耽著爱欲为盲人，便能伤害于父母。</font></p>
<p><font style="FONT-SIZE: 12pt">亦复能害持戒者，是故应当弃舍欲。</font></p>
<p><font color="#ff0000" style="FONT-SIZE: 12pt">《宝云经》节录</font></p>
<p><font style="FONT-SIZE: 12pt">（菩萨）如是增长宿世修集善业因缘，常作是念：‘苦哉，世间！痛哉，世间！无安立哉，一切世间！久遭重病，痴暗无明。何以故？欲因缘故；是故，我今不当于如是等困厄世间，求受五欲。夫淫欲者，唯是妄想颠倒而已，于三苦中谬生乐想，是故如来处处经中，种种因缘，具说淫欲多诸过失，殊可患厌。所谓淫欲，如炙肉□肉 俱燋，如舐刀刃贪味伪舌，如毒蛇头具四种毒，如猪在厕臭秽不净，如彼痴狗而啮枯骨，其口出血，谓之为乐，亦如猕猴黏著瞝胶。’是故菩萨当生厌离，剃除须发，而被法服，于正法中如法出家，往无家地，而慕精进，未得令得，未证令证，未至令至。</font></p>
<p><font color="#ff0000" style="FONT-SIZE: 12pt">《出曜经》节录</font></p>
<p><font style="FONT-SIZE: 12pt">淫之为病，受殃无量，以微积大，渐致烧身，自陷于道亦及他人，不致究竟，犹自饮毒，复饮他人，是故说淫不可纵！</font></p>
<p><font style="FONT-SIZE: 12pt">断爱除其欲，竭河无流兆；</font></p>
<p><font style="FONT-SIZE: 12pt">能明此爱本，是谓名苦际。</font></p>
<p><font style="FONT-SIZE: 12pt">断爱除其欲者，爱之为病众患之本，以拔爱本枝叶不滋，于中自拔，永断无余，欲本自灭更不复生。由爱生欲流，犹如驶河，漂溺生类亿千万众，丧其命根，不得全济。河竭之后，众生往来，无形伤害，是故说曰：‘断爱除其欲，竭河无流兆也。’能明此爱本，是谓名苦际者。爱为形质，欲为枝叶，痴为润津。若彼学人思惟妙观，能断此者，超越苦际，是故说曰：‘能明此爱本，是谓名苦际也。’</font></p>
<p><font style="FONT-SIZE: 12pt">能觉知是者，爱苦共生有，</font></p>
<p><font style="FONT-SIZE: 12pt">无欲无有想，比丘专念度。</font></p>
<p><font style="FONT-SIZE: 12pt">爱者众病之首，犹如城郭，聚集人民，凭地自怙。云何爱众病之首？如佛所说：‘泥犁受苦，其数无量，皆由爱所造。’凡在地狱受诸苦恼，皆由爱病。诸杀生者，亦由爱致，不与取、淫泆、妄语、十不善行亦复如是，皆由爱心，造斯诸恶。</font></p>
<p><font style="FONT-SIZE: 12pt">欲我知汝本，意以思想生，</font></p>
<p><font style="FONT-SIZE: 12pt">我不思想汝，则汝而不有。</font></p>
<p><font style="FONT-SIZE: 12pt">佛告比丘：‘淫火炽盛，便能燔烧诸善之本。’淫荒之士，不识善恶，亦复不别清白之行，不知缚解出要之道。如斯辈人遂无惭愧，宁丧亲族分受形辱，不阙淫性以违其志。或因淫欲，杀害父母、兄弟、姊妹，斯受其殃；或因淫逸，罪及五逆，王者所戮，死受恶报。犹野火行傍树为燋，既罪自深，复及宗亲。人由淫欲，违佛慢法，谤毁圣众，为诸圣贤之所嗤笑。</font></p>
<p><font color="#ff0000" style="FONT-SIZE: 12pt">《孝子经》节录</font></p>
<p><font style="FONT-SIZE: 12pt">自秽妻聚，惑志女色，荒迷于欲，妖蛊姿态其变万端。薄智之夫、浅见之士，亲其如此，不觉微渐，遂回志没身，从彼魃魅邪巧之乱。或危亲杀君，吝色情荡，忿嫉怠慢，散心盲冥，等行禽兽。自古世来，无不由之杀身灭宗，是以沙门独而不双，清洁其志以道是务。奉此明戒，为君即保四海，为臣即忠。以仁养民，即父法明，子孝父慈，失信妇贞。优婆塞、优婆夷执行如是，世世逢佛，见法得道。</font></p>
<p><font color="#ff0000" style="FONT-SIZE: 12pt">《大乘日子王所问经》节录</font></p>
<p><font style="FONT-SIZE: 12pt">追求著欲人，遂醉何曾乐，下劣妄追寻，云何得安乐？</font></p>
<p><font style="FONT-SIZE: 12pt">非真丈夫业，自作不知非，无耻若驼驴，不堪极秽恶。</font></p>
<p><font style="FONT-SIZE: 12pt">斯人少智慧，不悟罪根深，奔竞向女人，如狗便粪秽。</font></p>
<p><font style="FONT-SIZE: 12pt">臭秽不可乐，愚痴所爱直，不知淫欲过，如盲不见色。</font></p>
<p><font style="FONT-SIZE: 12pt">愚人贪爱味，于美起缠缚，何异厕中虫，宁知是不净。</font></p>
<p><font style="FONT-SIZE: 12pt">智者得解脱，女色不可染，见彼生警怖，弃舍如坏尸。</font></p>
<p><font style="FONT-SIZE: 12pt">淫欲臭秽根不净，过后常增业苦深；</font></p>
<p><font style="FONT-SIZE: 12pt">聪慧法师呵欲染，当生父母亦无益。</font></p>
<p><font style="FONT-SIZE: 12pt">譬如广大不净坑，满盛粪壤多臭秽，</font></p>
<p><font style="FONT-SIZE: 12pt">亦似冢间膨胀尸，淫欲之人亦如是。</font></p>
<p><font style="FONT-SIZE: 12pt">复似蝇虫咂疮肿，驴马奔眠粪秽中，</font></p>
<p><font style="FONT-SIZE: 12pt">猪狗食啖臭鱼等，耽爱女人亦如是。</font></p>
<p><font style="FONT-SIZE: 12pt">破坏善名兼德行，恒行毁禁具无惭，</font></p>
<p><font style="FONT-SIZE: 12pt">不生天道堕阿鼻，是故法师呵爱欲。</font></p>
<p><font style="FONT-SIZE: 12pt">如人误饮恶毒药，迷乱猖狂遍体疼，</font></p>
<p><font style="FONT-SIZE: 12pt">不觉无常毒所中，耽欲之人亦如是。</font></p>
<p><font style="FONT-SIZE: 12pt">乐著美味便珍馔，爱听歌音恋色声，</font></p>
<p><font style="FONT-SIZE: 12pt">家事不思多忘失，唯作轮回集苦因。</font></p>
<p><font style="FONT-SIZE: 12pt">贪著淫欲常称赞，不了愚迷粪袋身，</font></p>
<p><font style="FONT-SIZE: 12pt">昼夜恒行下劣行，薄福沉沦于恶趣。</font></p>
<p><font style="FONT-SIZE: 12pt">赞美淫欲行非行，多饶嗔恚长愚痴。</font></p>
<p><font style="FONT-SIZE: 12pt">佛与菩萨众、缘觉及声闻，悉皆离女色，愚者不能知。</font></p>
<p><font style="FONT-SIZE: 12pt">普被魔罗降，离女色染污，能得身安乐，究觅得解脱。</font></p>
<p><font style="FONT-SIZE: 12pt">无智诸众生，爱欲无远离，作罪业无边，堕落三恶道。</font></p>
<p><font style="FONT-SIZE: 12pt">无底欲火坑，猛焰炽不灭，有智乐解脱，不为女色染。</font></p>
<p><font color="#ff0000" style="FONT-SIZE: 12pt">《梵网经》节录</font></p>
<p><font style="FONT-SIZE: 12pt">若佛子发十大愿已，持佛禁戒，作是愿言：宁以此身投炽然猛火、大坑刀山，终不毁犯三世诸佛经律，与一切女人作不净行。……复作是愿：宁以百千热铁刀鉾，挑其两目，终不以此破戒之心，视她好色。</font></p>
<p><font color="#ff0000" style="FONT-SIZE: 12pt">《大威德陀罗尼经》节录</font></p>
<p><font style="FONT-SIZE: 12pt">佛告阿难：‘然其妇人多有烦恼，可厌可恶，不喜观察，不喜睹见。妇人多欲，常不知足，以爱欲故，得复欲得，更复欲得；欲欲不止，常求常觅，无知厌足。阿难！其妇女五蛆虫户，而丈夫无此。复次妇人五蛆虫户，在阴道中，其一一虫户，有八十虫，两头有口，悉如针锋，彼之蛆虫，常恼彼女而食啖之，令其动作。动已，复行，以彼令动是故名恼。其妇女人此不共法，以业果报，求欲方便，发起欲行；贪著丈夫，不知厌足。……</font></p>
<p><font style="FONT-SIZE: 12pt">其妇女人，若见丈夫即作美言，瞻视熟视，视已复视，瞻仰观察意念欲事。面看邪视，欲取他面；齿衔下唇，面作青紫。以欲心故，额上汗流，若安坐时即不欲起，若复立时复不欲坐，木枝画地摇弄两手；或行三步，至第四步，左右瞻看；或在门颊，嚬呻出息，逶迤屈曲，左手举衣，右手拍髀。又以指爪而刮齿牙，草枝剔齿，手搔脑后，宣露脚胫；呜他儿口，平行而蹶，急视诸方。阿难！如是等相智者当知，妇女之人欲事以发，厌离弃舍，所以者何？勿令于我流转生死，大暗中住。’</font></p>
<p><font color="#ff0000" style="FONT-SIZE: 12pt">《圆觉经》节录</font></p>
<p><font style="FONT-SIZE: 12pt">若诸世界一切种性--卵生、胎生、化生、湿生， 因淫欲而正性命。当知轮回爱为根本，由有诸欲助发爱性，是故，能令生死相续。欲因爱生，命因欲有，众生爱命还依欲本，爱欲为因，爱命为果，由于欲境起诸                                
                        <div class="text-c" id="pages"></div>
</font></p></span></p></div>
      
    </div>
    
    
    

    

    

    

    <footer class="post-footer">
      

      
      
      

      
        <div class="post-nav">
          <div class="post-nav-next post-nav-item">
            
              <a href="/2019/08/03/走出那欲望的深渊吧【转帖】/" rel="next" title="戒文~走出那欲望的深渊吧【转帖】">
                <i class="fa fa-chevron-left"></i> 戒文~走出那欲望的深渊吧【转帖】
              </a>
            
          </div>

          <span class="post-nav-divider"></span>

          <div class="post-nav-prev post-nav-item">
            
              <a href="/2019/08/03/善友协助免除邪淫之难/" rel="prev" title="戒文~善友协助免除邪淫之难">
                戒文~善友协助免除邪淫之难 <i class="fa fa-chevron-right"></i>
              </a>
            
          </div>
        </div>
      

      
      
    </footer>
  </div>
  
  
  
  </article>



    <div class="post-spread">
      
    </div>
  </div>


          </div>
          


          

  



        </div>
        
          
  
  <div class="sidebar-toggle">
    <div class="sidebar-toggle-line-wrap">
      <span class="sidebar-toggle-line sidebar-toggle-line-first"></span>
      <span class="sidebar-toggle-line sidebar-toggle-line-middle"></span>
      <span class="sidebar-toggle-line sidebar-toggle-line-last"></span>
    </div>
  </div>

  <aside id="sidebar" class="sidebar">
    
    <div class="sidebar-inner">

      

      

      <section class="site-overview-wrap sidebar-panel sidebar-panel-active">
        <div class="site-overview">
          <div class="site-author motion-element" itemprop="author" itemscope itemtype="http://schema.org/Person">
            
              <p class="site-author-name" itemprop="name">戒文</p>
              <p class="site-description motion-element" itemprop="description">一个专注戒色内容分享的网站</p>
          </div>

          <nav class="site-state motion-element">

            
              <div class="site-state-item site-state-posts">
              
                <a href="/archives/">
              
                  <span class="site-state-item-count">8061</span>
                  <span class="site-state-item-name">posts</span>
                </a>
              </div>
            

            

            

          </nav>

          

          

          
          

          
          

          

        </div>
      </section>

      

      

    </div>
  </aside>


        
      </div>
    </main>

    <footer id="footer" class="footer">
      <div class="footer-inner">
        <div class="copyright">&copy; <span itemprop="copyrightYear">2019</span>
  <span class="with-love">
    <i class="fa fa-user"></i>
  </span>
  <span class="author" itemprop="copyrightHolder">戒文</span>

  
</div>


  <div class="powered-by">Powered by <a class="theme-link" target="_blank" href="https://hexo.io">Hexo</a></div>



  <span class="post-meta-divider">|</span>



  <div class="theme-info">Theme &mdash; <a class="theme-link" target="_blank" href="https://github.com/iissnan/hexo-theme-next">NexT.Muse</a> v5.1.4</div>




        







        
      </div>
    </footer>

    
      <div class="back-to-top">
        <i class="fa fa-arrow-up"></i>
        
      </div>
    

    

  </div>

  

<script type="text/javascript">
  if (Object.prototype.toString.call(window.Promise) !== '[object Function]') {
    window.Promise = null;
  }
</script>









  












  
  
    <script type="text/javascript" src="/lib/jquery/index.js?v=2.1.3"></script>
  

  
  
    <script type="text/javascript" src="/lib/fastclick/lib/fastclick.min.js?v=1.0.6"></script>
  

  
  
    <script type="text/javascript" src="/lib/jquery_lazyload/jquery.lazyload.js?v=1.9.7"></script>
  

  
  
    <script type="text/javascript" src="/lib/velocity/velocity.min.js?v=1.2.1"></script>
  

  
  
    <script type="text/javascript" src="/lib/velocity/velocity.ui.min.js?v=1.2.1"></script>
  

  
  
    <script type="text/javascript" src="/lib/fancybox/source/jquery.fancybox.pack.js?v=2.1.5"></script>
  


  


  <script type="text/javascript" src="/js/src/utils.js?v=5.1.4"></script>

  <script type="text/javascript" src="/js/src/motion.js?v=5.1.4"></script>



  
  

  
  <script type="text/javascript" src="/js/src/scrollspy.js?v=5.1.4"></script>
<script type="text/javascript" src="/js/src/post-details.js?v=5.1.4"></script>



  


  <script type="text/javascript" src="/js/src/bootstrap.js?v=5.1.4"></script>



  


  




	





  





  












  





  

  

  

  
  

  

  

  

</body>
</html>
