<!DOCTYPE html>



  


<html class="theme-next muse use-motion" lang>
<head><meta name="generator" content="Hexo 3.9.0">
  <meta charset="UTF-8">
<meta http-equiv="X-UA-Compatible" content="IE=edge">
<meta name="viewport" content="width=device-width, initial-scale=1, maximum-scale=1">
<meta name="theme-color" content="#222">









<meta http-equiv="Cache-Control" content="no-transform">
<meta http-equiv="Cache-Control" content="no-siteapp">
















  
  
  <link href="/lib/fancybox/source/jquery.fancybox.css?v=2.1.5" rel="stylesheet" type="text/css">







<link href="/lib/font-awesome/css/font-awesome.min.css?v=4.6.2" rel="stylesheet" type="text/css">

<link href="/css/main.css?v=5.1.4" rel="stylesheet" type="text/css">


  <link rel="apple-touch-icon" sizes="180x180" href="/images/apple-touch-icon-next.png?v=5.1.4">


  <link rel="icon" type="image/png" sizes="32x32" href="/images/favicon-32x32-next.png?v=5.1.4">


  <link rel="icon" type="image/png" sizes="16x16" href="/images/favicon-16x16-next.png?v=5.1.4">


  <link rel="mask-icon" href="/images/logo.svg?v=5.1.4" color="#222">





  <meta name="keywords" content="Hexo, NexT">










<meta name="description" content="★阿难！云何摄心，我名为戒？若诸世界六道众生，其心不淫，则不随其生死相续。汝修三昧，本出尘劳。淫心不除，尘不可出。纵有多智，禅定现前。如不断淫，必落魔道。上品魔王、中品魔民、下品魔女，彼等诸魔，亦有徒众，各各自谓成无上道。我灭度后末法之中，多此魔民，炽盛世间，广行贪淫，为善知识，令诸众生落爱见坑失菩提路。汝教世人修三摩地，先断心淫是名如来先佛世尊，第一决定清净明诲。是故阿难！若不断淫修禅定者，如">
<meta property="og:type" content="article">
<meta property="og:title" content="戒文~释尊佛经中关于“戒邪淫、戒杀胎、戒女色”的开示汇总">
<meta property="og:url" content="http://yoursite.com/2019/08/03/释尊佛经中关于“戒邪淫、戒杀胎、戒女色”的开示汇总/index.html">
<meta property="og:site_name" content="戒文">
<meta property="og:description" content="★阿难！云何摄心，我名为戒？若诸世界六道众生，其心不淫，则不随其生死相续。汝修三昧，本出尘劳。淫心不除，尘不可出。纵有多智，禅定现前。如不断淫，必落魔道。上品魔王、中品魔民、下品魔女，彼等诸魔，亦有徒众，各各自谓成无上道。我灭度后末法之中，多此魔民，炽盛世间，广行贪淫，为善知识，令诸众生落爱见坑失菩提路。汝教世人修三摩地，先断心淫是名如来先佛世尊，第一决定清净明诲。是故阿难！若不断淫修禅定者，如">
<meta property="og:locale" content="default">
<meta property="og:updated_time" content="2019-08-03T08:31:13.983Z">
<meta name="twitter:card" content="summary">
<meta name="twitter:title" content="戒文~释尊佛经中关于“戒邪淫、戒杀胎、戒女色”的开示汇总">
<meta name="twitter:description" content="★阿难！云何摄心，我名为戒？若诸世界六道众生，其心不淫，则不随其生死相续。汝修三昧，本出尘劳。淫心不除，尘不可出。纵有多智，禅定现前。如不断淫，必落魔道。上品魔王、中品魔民、下品魔女，彼等诸魔，亦有徒众，各各自谓成无上道。我灭度后末法之中，多此魔民，炽盛世间，广行贪淫，为善知识，令诸众生落爱见坑失菩提路。汝教世人修三摩地，先断心淫是名如来先佛世尊，第一决定清净明诲。是故阿难！若不断淫修禅定者，如">



<script type="text/javascript" id="hexo.configurations">
  var NexT = window.NexT || {};
  var CONFIG = {
    root: '/',
    scheme: 'Muse',
    version: '5.1.4',
    sidebar: {"position":"left","display":"post","offset":12,"b2t":false,"scrollpercent":false,"onmobile":false},
    fancybox: true,
    tabs: true,
    motion: {"enable":true,"async":false,"transition":{"post_block":"fadeIn","post_header":"slideDownIn","post_body":"slideDownIn","coll_header":"slideLeftIn","sidebar":"slideUpIn"}},
    duoshuo: {
      userId: '0',
      author: 'Author'
    },
    algolia: {
      applicationID: '',
      apiKey: '',
      indexName: '',
      hits: {"per_page":10},
      labels: {"input_placeholder":"Search for Posts","hits_empty":"We didn't find any results for the search: ${query}","hits_stats":"${hits} results found in ${time} ms"}
    }
  };
</script>



  <link rel="canonical" href="http://yoursite.com/2019/08/03/释尊佛经中关于“戒邪淫、戒杀胎、戒女色”的开示汇总/">





  <title>戒文~释尊佛经中关于“戒邪淫、戒杀胎、戒女色”的开示汇总 | 戒文</title>
  








</head>

<body itemscope itemtype="http://schema.org/WebPage" lang="default">

  
  
    
  

  <div class="container sidebar-position-left page-post-detail">
    <div class="headband"></div>

    <header id="header" class="header" itemscope itemtype="http://schema.org/WPHeader">
      <div class="header-inner"><div class="site-brand-wrapper">
  <div class="site-meta ">
    

    <div class="custom-logo-site-title">
      <a href="/" class="brand" rel="start">
        <span class="logo-line-before"><i></i></span>
        <span class="site-title">戒文</span>
        <span class="logo-line-after"><i></i></span>
      </a>
    </div>
      
        <p class="site-subtitle"></p>
      
  </div>

  <div class="site-nav-toggle">
    <button>
      <span class="btn-bar"></span>
      <span class="btn-bar"></span>
      <span class="btn-bar"></span>
    </button>
  </div>
</div>

<nav class="site-nav">
  

  
    <ul id="menu" class="menu">
      
        
        <li class="menu-item menu-item-home">
          <a href="/" rel="section">
            
              <i class="menu-item-icon fa fa-fw fa-home"></i> <br>
            
            Home
          </a>
        </li>
      
        
        <li class="menu-item menu-item-archives">
          <a href="/archives/" rel="section">
            
              <i class="menu-item-icon fa fa-fw fa-archive"></i> <br>
            
            Archives
          </a>
        </li>
      

      
    </ul>
  

  
</nav>



 </div>
    </header>

    <main id="main" class="main">
      <div class="main-inner">
        <div class="content-wrap">
          <div id="content" class="content">
            

  <div id="posts" class="posts-expand">
    

  

  
  
  

  <article class="post post-type-normal" itemscope itemtype="http://schema.org/Article">
  
  
  
  <div class="post-block">
    <link itemprop="mainEntityOfPage" href="http://yoursite.com/2019/08/03/释尊佛经中关于“戒邪淫、戒杀胎、戒女色”的开示汇总/">

    <span hidden itemprop="author" itemscope itemtype="http://schema.org/Person">
      <meta itemprop="name" content="戒文">
      <meta itemprop="description" content>
      <meta itemprop="image" content="/images/avatar.gif">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="戒文">
    </span>

    
      <header class="post-header">

        
        
          <h1 class="post-title" itemprop="name headline">戒文~释尊佛经中关于“戒邪淫、戒杀胎、戒女色”的开示汇总</h1>
        

        <div class="post-meta">
          <span class="post-time">
            
              <span class="post-meta-item-icon">
                <i class="fa fa-calendar-o"></i>
              </span>
              
                <span class="post-meta-item-text">Posted on</span>
              
              <time title="Post created" itemprop="dateCreated datePublished" datetime="2019-08-03T16:31:13+08:00">
                2019-08-03
              </time>
            

            

            
          </span>

          

          
            
          

          
          

          

          

          

        </div>
      </header>
    

    
    
    
    <div class="post-body" itemprop="articleBody">

      
      

      
        <div class="ahtcy_content">
<p><span style="font-size: 16px">★阿难！云何摄心，我名为戒？若诸世界六道众生，其心不淫，则不随其生死相续。汝修三昧，本出尘劳。淫心不除，尘不可出。纵有多智，禅定现前。如不断淫，必落魔道。上品魔王、中品魔民、下品魔女，彼等诸魔，亦有徒众，各各自谓成无上道。我灭度后末法之中，多此魔民，炽盛世间，广行贪淫，为善知识，令诸众生落爱见坑失菩提路。汝教世人修三摩地，先断心淫是名如来先佛世尊，第一决定清净明诲。是故阿难！若不断淫修禅定者，如蒸砂石，欲其成饭，经百千劫只名热砂。何以故？此非饭本，砂石成故。汝以淫身，求佛妙果。纵得妙悟，皆是淫根。根本成淫，轮转三途，必不能出。如来涅槃，何路修证。必使淫机身心俱断，断性亦无，于佛菩提斯可希冀。如我此说，名为佛说。不如此说，即波旬说。</span></p>
<p><span style="font-size: 16px">——《楞严经·卷六》《大正藏》第十九册页131下</span></p>
<p><span style="font-size: 16px">★阿难！是修行人，若不断淫及与杀生，出三界者，无有是处。当观淫欲，犹如毒蛇，如见怨贼。</span></p>
<p><span style="font-size: 16px">——《楞严经·卷八》《大正藏》第十九册页141下</span></p>
<p><span style="font-size: 16px">★世尊！如宝莲香比丘尼，持菩萨戒，私行淫欲。妄言‘行淫’非杀非偷，无有业报。发是语已，先于女根生大猛火，后于节节猛火烧然，堕无间狱。</span></p>
<p><span style="font-size: 16px">——《楞严经·卷八》《大正藏》第十九册页143上</span></p>
<p><span style="font-size: 16px">按：孰言淫欲无罪？此乃当下即堕地狱受果报的事实，吾人可不慎乎！</span></p>
<p><span style="font-size: 16px">★淫习交接，发于相磨。研磨不休，如是故有大猛火光，于中发动。如人以手自相摩触，暖相现前。二习相然，故有铁床铜柱诸事。是故十方一切如来，色目行淫，同名欲火。菩萨见欲，如避火坑。</span></p>
<p><span style="font-size: 16px">——《楞严经·卷八》《大正藏》第十九册页143下</span></p>
<p><span style="font-size: 16px">★</span></p>
<p><span style="font-size: 16px">贪爱淫欲甚鄙秽，能生苦恼丧天趣。</span></p>
<p><span style="font-size: 16px">习欲之人离多闻，名为损减智慧者。</span></p>
<p><span style="font-size: 16px">耽著爱欲为盲人，便能伤害于父母。</span></p>
<p><span style="font-size: 16px">亦复能害持戒者，是故应当弃舍欲。</span></p>
<p><span style="font-size: 16px">——《月灯三昧经·卷八》《大正藏》第十五册页605上</span></p>
<p><span style="font-size: 16px">★汝负我命，我还汝债，以是因缘，经百千劫，常在生死。汝爱我心，我怜汝色，以是因缘，经百千劫，常在缠缚。唯杀盗淫三为根本。以是因缘，业果相续。</span></p>
<p><span style="font-size: 16px">——《楞严经·卷四》《大正藏》第十九册页120中</span></p>
<p><span style="font-size: 16px">★淫之为病，受殃无量，以微积大，渐致烧身，自陷于道亦及他人，不致究竟。犹自饮毒复饮他人，是故说淫不可纵。</span></p>
<p><span style="font-size: 16px">——《出曜经·卷四》《大正藏》第四册页627下</span></p>
<p><span style="font-size: 16px">★自秽妻聚，惑志女色，荒迷于欲，妖蛊姿态，其变万端。薄智之夫，浅见之士，睹其如此，不觉微渐。遂回志没身，从彼魃魅，邪巧之辞。或危亲杀君，吝色情荡，忿嫉怠慢，散心盲冥，等行禽兽。自古世来，无不由之杀身灭宗。是以沙门独而不双，清洁其志，以道是务。奉此明戒，为君即保四海，为臣即忠。以仁养民，即父法明，子孝父慈，夫信妇贞。优婆塞优婆夷执行如是，世世逢佛，见法得道。</span></p>
<p><span style="font-size: 16px">——《孝子经》《大正藏》第十六册页789下－790上</span></p>
<p><span style="font-size: 16px">★</span></p>
<p><span style="font-size: 16px">无耻若驼驴，不堪极秽恶。</span></p>
<p><span style="font-size: 16px">斯人少智慧，不悟罪根深。</span></p>
<p><span style="font-size: 16px">奔竞向女人，如狗便粪秽。</span></p>
<p><span style="font-size: 16px">臭秽不可乐，愚痴所爱重。</span></p>
<p><span style="font-size: 16px">不知淫欲过，如盲不见色。</span></p>
<p><span style="font-size: 16px">愚痴著淫欲，如犬奔粪秽。</span></p>
<p><span style="font-size: 16px">愚人贪爱味，于美起缠缚。</span></p>
<p><span style="font-size: 16px">何异厕中虫，宁知是不净。</span></p>
<p><span style="font-size: 16px">智者得解脱，女色不可染。</span></p>
<p><span style="font-size: 16px">见彼生警怖，弃舍如坏尸。</span></p>
<p><span style="font-size: 16px">——《大乘日子王所问经》《大正藏》第十二册页75上－中</span></p>
<p><span style="font-size: 16px">★大王！当知丈夫亲近女人之时，即是亲近恶道之法，此是丈夫第一过患。</span></p>
<p><span style="font-size: 16px">——《大宝积经·卷九十七》《大正藏》第十一册页543下－544上</span></p>
<p><span style="font-size: 16px">★大王！当知以此因缘，于己父母弃背恩养，于他女人，尊重承事，种种供给，无疲厌心。即是成就地狱之本，此是丈夫第二过患。</span></p>
<p><span style="font-size: 16px">——《大宝积经·卷九十七》《大正藏》第十一册页544下</span></p>
<p><span style="font-size: 16px">★爱为网、为胶、为泉、为藕根、能为众生障；为盖、为胶、为守卫……为乱草、为絮，从此世至他世，从他世至此世，往来流驰，无不转时。</span></p>
<p><span style="font-size: 16px">——《杂阿含经·卷三十五》《大正藏》第一册页256中</span></p>
<p><span style="font-size: 16px">★若诸世界，一切种性；卵生、胎生、化生、湿生，皆因淫欲而正性命。</span></p>
<p><span style="font-size: 16px">——《圆觉经》《大正藏》第十七册页916中</span></p>
<p><span style="font-size: 16px">★色缚于凡夫，五阴悉羁系，生能缚于物，死缚亦复然，今身至后世，未始不系缚，轮回羁缚中，数数受生死。</span></p>
<p><span style="font-size: 16px">——《大庄严论经·卷五》《大正藏》第四册页283上</span></p>
<p><span style="font-size: 16px">★众生欲脱生死免诸轮回，先断贪欲，及除爱渴。</span></p>
<p><span style="font-size: 16px">——《圆觉经》《大正藏》第十七册页916中</span></p>
<p><span style="font-size: 16px">★见色心迷惑，不惟观无常，愚以为美善，安知其非真？以淫乐自裹，譬如蚕作茧。智者能断弃，不眄除众苦。心念放逸者，见淫以为净，恩爱意盛增，从是造牢狱。觉意灭淫者，常念欲不净，从是出邪狱，能断老死患。</span></p>
<p><span style="font-size: 16px">——《法句譬喻经·卷四》《大正藏》第四册602中－下</span></p>
<p><span style="font-size: 16px">★昼夜念嗜欲，意走不念休，见女欲污露，想灭则无忧。</span></p>
<p><span style="font-size: 16px">——《法句譬喻经·卷四》《大正藏》第四册页603中</span></p>
<p><span style="font-size: 16px">★ 拘晱弥国有摩因提，生女端正，将诣佛所，愿给箕帚。佛言：‘汝以女为好耶？’曰：‘从头至足，周遍观之，无不好也。’佛言：‘惑哉肉眼！吾观之从头至足，无一好耶。若头上有发，但是毛象马之尾，亦皆尔也。发下有髑髅，但是骨屠家猪头，亦尔也。头中有脑者如泥腥臊逆，鼻下之著地莫能蹈者。目者是胞决之纯汁。鼻中有涕，口但有唾。腹脏肝肺皆亦腥臊，肠胃膀胱但盛屎尿，腐臭难论，腹为韦囊，裹诸不净。四肢手足，骨骨相拄，筋连皮□，但恃气息以动作之。譬如木人，机关作之，既毕解剥其体，节节相离，首足狼籍。人亦如是，有何等好，而云少双？’</span></p>
<p><span style="font-size: 16px">——《优填王经》《大正藏》第十二册页71上</span></p>
<p><span style="font-size: 16px">按：此文于《法苑珠林。卷二十一》（《大正藏》第五十三册页444中）中载此文乃出自《出曜经》。后之《安士全书·欲海回狂》页81-82（台北众生出版）亦误引之。今遍校《出曜经》皆无此文，后查《优填王经》而得此文。愿后人若引此文时能正确无误，是为所幸！</span></p>
<p><span style="font-size: 16px">★菩萨观诸众生，愚痴颠倒，耽嗜淫欲，于母姊妹尚生淩逼，况复于彼余众生等？菩萨摩诃萨观是事已，作如是念：</span></p>
<p><span style="font-size: 16px">苦哉世间！乃能容止非圣之聚，恶业无愧，充满其中。复作是念：咄哉苦哉！如是众生，曾处母胎，卧息停止，生由产门，如何无耻，共行斯事？如是众生深为大失，极可怜愍，种种过患，极可诃责。何以故？为贪嗔痴之所害故……</span></p>
<p><span style="font-size: 16px">譬如野干，于彼冢间，为诸群狗之所博逐逃迸走避，临大峻崖穷途所逼夜中嗥叫，如是童子，彼诸众生，亦复如是同于野干……譬如生盲群狗逼逐临大坑涧，如是童子，彼诸众生，亦复如是同于生盲……譬如溷猪行处，粪秽兼又食啖初无厌恶，如是童子，彼诸众生，亦复如是同于溷猪。如是众生，极可怜愍，淫恼所逼于亲非亲，为诸烦恼之所加害。菩萨摩诃萨观是事已，于彼众生发起大悲，我当为彼宣说妙法，令其永断诸欲烦恼。</span></p>
<p><span style="font-size: 16px">——《大宝积经·卷四十一》《大正藏》第十一册页236中－下</span></p>
<p><span style="font-size: 16px">★</span></p>
<p><span style="font-size: 16px">汝等昔或作我父，我或与汝昔为母；</span></p>
<p><span style="font-size: 16px">互作父母及兄弟，云何于此生欲心？</span></p>
<p><span style="font-size: 16px">我或往昔杀汝等，汝等或复杀我来；</span></p>
<p><span style="font-size: 16px">各作怨仇互相杀，云何于此生欲想？</span></p>
<p><span style="font-size: 16px">——《月上女经》《大正藏》第十四册页618</span></p>
<p><span style="font-size: 16px">★男女意惑乱，精血共和合；如虫生臭泥，此中生亦尔。</span></p>
<p><span style="font-size: 16px">——《密严经·卷中》《大正藏》第十六册页761下</span></p>
<p><span style="font-size: 16px">★若众生所有苦生，彼一切皆以爱欲为本，欲生、欲集、欲因、欲缘而生苦！……佛即说偈言：</span></p>
<p><span style="font-size: 16px">若无世间爱念者，则无忧苦尘劳患。</span></p>
<p><span style="font-size: 16px">一切忧苦消灭尽，犹如莲华不著水。</span></p>
<p><span style="font-size: 16px">——《杂阿含经·卷三十二》《大正藏》第二册页229下－230</span></p>
<p><span style="font-size: 16px">★淫欲臭秽根不净，过后常增业苦深。</span></p>
<p><span style="font-size: 16px">譬如广大不净坑，满盛粪坏多臭秽。</span></p>
<p><span style="font-size: 16px">亦似冢间□胀尸，淫欲之人亦如是。</span></p>
<p><span style="font-size: 16px">复似蝇虫咂疮肿，驴马奔眠粪秽中。</span></p>
<p><span style="font-size: 16px">猪狗食啖臭鱼等，耽爱女人亦如是。</span></p>
<p><span style="font-size: 16px">——《大乘日子王所问经》《大正藏》第十二册页73下</span></p>
<p><span style="font-size: 16px">★断爱除其欲，竭河无流兆。</span></p>
<p><span style="font-size: 16px">能明此爱本，是谓名苦际。</span></p>
<p><span style="font-size: 16px">断爱除其欲者，爱之为病，众患之本，以拔爱本，枝叶不滋，于中自拔，永断无余。欲本自灭，更不复生，由爱生欲流，犹如驶河，漂溺生类，亿千万众，丧其命根，不得全济。河竭之后，众生往来，无形伤害，是故说曰，断爱除其欲，竭河无流兆也。能明此爱本，是谓名苦际者，爱为形质，欲为枝叶，痴为润津，若彼学人思惟妙观，能断此者，超越苦际，是故说曰，能明此爱本，是谓名苦际也。</span></p>
<p><span style="font-size: 16px">——《出曜经·卷二十三》《大正藏》第四册页734上</span></p>
<p><span style="font-size: 16px">★《七佛经》云：受持淫戒，有五善神侍卫：</span></p>
<p><span style="font-size: 16px">一名‘贞洁’、</span></p>
<p><span style="font-size: 16px">二名‘无欲’、</span></p>
<p><span style="font-size: 16px">三名‘净洁’、</span></p>
<p><span style="font-size: 16px">四名‘无染’、</span></p>
<p><span style="font-size: 16px">五名‘荡涤’。</span></p>
<p><span style="font-size: 16px">——《法苑珠林·卷八十八》《大正藏》第五十三册页930下</span></p>
<p><span style="font-size: 16px">★不淫色者，不犯他妻，所在化生莲花之中。</span></p>
<p><span style="font-size: 16px">——《戒德香经》《大正藏》第二册页507下</span></p>
<p><span style="font-size: 16px">★因爱则生忧，因爱便有畏。</span></p>
<p><span style="font-size: 16px">能离恩爱者，永断无怖畏。</span></p>
<p><span style="font-size: 16px">——《撰集百缘经·卷四》《大正藏》第四册页219中</span></p>
<p><span style="font-size: 16px">★因爱故生苦，如是应舍爱。</span></p>
<p><span style="font-size: 16px">当乐于独处，犹如犀一角。</span></p>
<p><span style="font-size: 16px">——《金色王经》《大正藏》第三册页389中</span></p>
<p><span style="font-size: 16px">★众生随爱想，以爱想为住，</span></p>
<p><span style="font-size: 16px">以不知爱故，则为死方便。</span></p>
<p><span style="font-size: 16px">若知所爱者，不于彼生爱，</span></p>
<p><span style="font-size: 16px">彼此无所有，他人莫能说。</span></p>
<p><span style="font-size: 16px">——《杂阿含经·卷三十八》《大正藏》第二册页282上</span></p>
<p><span style="font-size: 16px">★欲能缚世间，调伏欲解脱。</span></p>
<p><span style="font-size: 16px">断除爱欲者，说名得涅槃。</span></p>
<p><span style="font-size: 16px">——《杂阿含经·卷三十六》《大正藏》第二册页264中</span></p>
<p><span style="font-size: 16px">★常行于淫欲，未曾满足时。如渴饮咸水，终不能除渴。爱欲亦如是，终无有满足。如火焚草木，无有厌足时。爱欲亦如是，终无有满足。</span></p>
<p><span style="font-size: 16px">——《大宝积经·卷七十六》《大正藏》第十一册页429中</span></p>
<p><span style="font-size: 16px">★人系于妻子舍宅，甚于牢狱；牢狱有散释之期，妻子无远离之念。</span></p>
<p><span style="font-size: 16px">——《四十二章经》《大正藏》第十七册页723上</span></p>
<p><span style="font-size: 16px">★情爱于色，岂惮驱驰？虽有虎口之患，心存甘伏，投泥自溺，故曰凡夫。透得此门，出尘罗汉。</span></p>
<p><span style="font-size: 16px">——《四十二章经》《大正藏》第十七册页723上</span></p>
<p><span style="font-size: 16px">★爱欲莫甚于色，色之为欲，其大无外，赖有一矣，若使二同，普天之人，无能为道者矣！</span></p>
<p><span style="font-size: 16px">——《四十二章经》《大正藏》第十七册页723中</span></p>
<p><span style="font-size: 16px">★爱欲之人，犹如执炬，逆风而行，必有烧手之患。</span></p>
<p><span style="font-size: 16px">——《四十二章经》《大正藏》第十七册页723中</span></p>
<p><span style="font-size: 16px">★学道之人，不为情欲所惑，不为众邪所娆，精进无为，吾保此人，必得道矣！</span></p>
<p><span style="font-size: 16px">——《四十二章经》《大正藏》第十七册页723中</span></p>
<p><span style="font-size: 16px">★慎勿信汝意，汝意不可信。</span></p>
<p><span style="font-size: 16px">慎勿与色会，色会即祸生。</span></p>
<p><span style="font-size: 16px">得阿罗汉已，乃可信汝意。</span></p>
<p><span style="font-size: 16px">——《四十二章经》《大正藏》第十七册页723上</span></p>
<p><span style="font-size: 16px">★爱者众病之首，犹如城郭，聚集人民凭地自怙，云何爱众病之首？如佛所说，泥犁受苦，其数无量，皆由爱所造。凡在地狱受诸苦恼，皆由爱病。诸杀生者，亦由爱致。不与取、淫泆、妄语、十不善行，亦复如是。皆由爱心，造斯诸恶。</span></p>
<p><span style="font-size: 16px">——《出曜经·卷四》《大正藏》第四册页626中</span></p>
<p><span style="font-size: 16px">★人从爱欲生忧，从忧生怖，若离于爱，何忧何怖？</span></p>
<p><span style="font-size: 16px">——《四十二章经》《大正藏》第十七册页723下</span></p>
<p><span style="font-size: 16px">★人以爱欲交错，心中浊兴，故不见道。汝等沙门，当舍爱欲，爱欲垢尽，道可见矣。</span></p>
<p><span style="font-size: 16px">——《四十二章经》《大正藏》第十七册页723上</span></p>
<p><span style="font-size: 16px">★断欲无求，当得宿命。</span></p>
<p><span style="font-size: 16px">——《四十二章经》《大正藏》第十七册页722下</span></p>
<p><span style="font-size: 16px">★使人愚蔽者，爱与欲也。</span></p>
<p><span style="font-size: 16px">——《四十二章经》《大正藏》第十七册页722中</span></p>
<p><span style="font-size: 16px">★淫欲为诸结之本。佛言：宁以利刃割截身体，不与女人共会。刀截虽苦不堕恶趣，淫欲因缘，于无量劫数，受地狱苦。人受五欲，尚不生梵世，何况阿耨多罗三藐三菩提？</span></p>
<p><span style="font-size: 16px">——《大智度论·卷三十五》《大正藏》第二十五册页317中</span></p>
<p><span style="font-size: 16px">★耽醉淫欲者，当悬剑树林。譬如以猛火，烧然彼镬汤。投之以麻麦，随沸而漂没。如是耽欲人，不识于善路。死当堕恶道，煎煮镬汤中。</span></p>
<p><span style="font-size: 16px">——《大宝积经·卷九十七》《大正藏》第十一册页546中</span></p>
<p><span style="font-size: 16px">★于五欲中，触为第一，能系人心。如人堕在深泥，难可拯济。以是故诸天方便令菩萨远离淫欲。复次若受余欲，犹不失智慧，淫欲会时，身心慌迷，无所省觉，深著自没。以是故诸天令菩萨离之。</span></p>
<p><span style="font-size: 16px">——《大智度论·卷三十五》《大正藏》第二十五册页317上</span></p>
<p><span style="font-size: 16px">★若淫欲者，譬如胶漆，难可得离，所以者何？身受欲乐，淫欲根深，是故出家法中，淫戒在初，又亦为重！</span></p>
<p><span style="font-size: 16px">——《大智度论·卷三十五》《大正藏》第二十五册页317中</span></p>
<p><span style="font-size: 16px">★宁当依附，千逾缮那量大热铁床，是床极热，遍热猛焰洞然。于彼父母所给妻妾诸女色欲，乃至不以染爱之心，远观其相，何况亲附抱持之者。</span></p>
<p><span style="font-size: 16px">——《大宝积经·卷四十四》《大正藏》第十一册页258中－下</span></p>
<p><span style="font-size: 16px">★以七种淫欲名戒不净：</span></p>
<p><span style="font-size: 16px">一者、虽断淫欲，而以染心受女人洗浴按摩。</span></p>
<p><span style="font-size: 16px">二者、以染心闻女人香，共语戏笑。</span></p>
<p><span style="font-size: 16px">三者、以染心目共相视。</span></p>
<p><span style="font-size: 16px">四者、虽有障碍，以染心闻女人音声。</span></p>
<p><span style="font-size: 16px">五者、先共女人语笑，后虽相离，忆念不舍。</span></p>
<p><span style="font-size: 16px">六者、自限尔所时断淫欲，然后当作。</span></p>
<p><span style="font-size: 16px">七者、期生天上，受天女乐及后身富乐，是故断淫欲，是名不净。</span></p>
<p><span style="font-size: 16px">离此七事，名戒清净。</span></p>
<p><span style="font-size: 16px">——《十住毗婆沙论·卷十六》《大正藏》第二十六册页110中</span></p>
<p><span style="font-size: 16px">★当知轮回，爱为根本，由有诸欲，助发爱性，是故能令生死相续。欲因爱生，命因欲有，众生爱命，还依欲本，众欲为因，爱命为果。</span></p>
<p><span style="font-size: 16px">——《圆觉经》《大正藏》第十七册页916中</span></p>
<p><span style="font-size: 16px">★《涅槃经》云：众生五识虽非一念，然是有漏，复是邪倒，增长诸漏为一切凡夫，取著于色乃至著识，以著色故则生贪心，生贪心故为色系缚，乃至为识之所系缚，以系缚故则不得免于生老病死，忧悲大苦一切烦恼。又云：若有菩萨自言戒净，虽复不与女人和合，言语嘲调听其音声。然见男子随逐女时，或见女人随逐男时，便生贪著，如是菩萨成就欲法，毁破净戒，污辱梵行，令戒杂秽，不得名为净戒具足。</span></p>
<p><span style="font-size: 16px">——《法苑珠林·卷七十一》《大正藏》第五十三册页826上－中</span></p>
<p><span style="font-size: 16px">★复有众生，虽种善根，作大福田。取相分别，情执深重，求出轮回，终不能得。</span></p>
<p><span style="font-size: 16px">——《无量寿经》之‘惑尽见佛第四十一品’民国夏莲居老居士之会集本</span></p>
<p><span style="font-size: 16px">★ 淫为不净行，迷惑失正道。</span></p>
<p><span style="font-size: 16px">精神魂魄驰，伤命而早夭。</span></p>
<p><span style="font-size: 16px">受罪顽痴荒，死复堕恶道。</span></p>
<p><span style="font-size: 16px">吾用畏是故，弃家乐林薮。</span></p>
<p><span style="font-size: 16px">——《八师经》《大正藏》第十四册页965中</span></p>
<p><span style="font-size: 16px">★夫淫欲者，譬如盛火，烧于山泽，蔓延滋甚，所伤弥广。人坐淫欲，更相贼害，日月滋长，致堕三途，无有出期。夫乐家者，贪于合会、恩爱、荣乐因缘；生、老、病、死、离别、县官之恼，转相哭恋，伤坏心肝，绝而复苏。家恋深固，心意缠缚，甚于牢狱。</span></p>
<p><span style="font-size: 16px">——《贤愚经·卷三》《大正藏》第四册页367中</span></p>
<p><span style="font-size: 16px">★佛说聚会者，必当有离别。一切有为法，悉皆是无常。无常火炽然，烧灭于三有。爱我者极多，我爱亦不少。我今皆能舍，如此爱著等。生死黑暗处，轮回险阻中。亲亲更相恋，恶见于乖离。无常无悲愍，破坏使别离。恩爱无别离，不应求解脱。展转相亲爱，相恋转善厚。毕竟必别离，以是因缘故。智者求解脱，都无所遗恋。</span></p>
<p><span style="font-size: 16px">——《大庄严论经·卷十四》《大正藏》第四册页335中</span></p>
<p><span style="font-size: 16px">★佛告比丘：‘淫火炽盛，便能燔烧诸善之本。淫荒之士，不识善恶，亦复不别清白之行，不知缚解出要之道。如斯辈人，遂无惭愧，宁丧亲族分受形辱，不阙淫性以违其志。或因淫欲，杀害父母、兄弟、姊妹，斯受其殃；或因淫逸，罪及五逆，王者所戮，死受恶报。犹野火行，傍树为燋，既罪自深，复及宗亲。人由淫欲，违佛慢法，谤毁圣众，为诸圣贤之所嗤笑。’</span></p>
<p><span style="font-size: 16px">——《出曜经·卷四》《大正藏》第四册页627上</span></p>
<p><span style="font-size: 16px">★宁以此身投炽然猛火大坑刀山，终不毁犯三世诸佛经律，与一切女人作不净行。</span></p>
<p><span style="font-size: 16px">——《梵网经卢舍那佛说菩萨心地戒品·第十卷下》《大正藏》第二十四册页1007下</span></p>
<p><span style="font-size: 16px">★爱恋于女人，堕于大怖处。或吞于铁丸，或饮烊铜汁。有二热铁山，彼此来相合。昔时耽欲者，于中受苦殃。受斯苦楚时，都无救护者。</span></p>
<p><span style="font-size: 16px">——《大宝积经·卷九十七》《大正藏》第十一册页546中</span></p>
<p><span style="font-size: 16px">★众生无数，轮回无边，如蚁轮回，无有穷尽。众生贪爱，无明障闭，如陷泥中，而不能出。过去有情，轮回往复，数不能知。比丘！所有大地之土，都聚一处，和为泥丸，大小如豆，数彼众生无始劫来所生父、母、子、孙，每一人下一泥丸，如是泥丸下尽，父、母、子、孙数不能尽。比丘！如是无边轮回众生，贪爱、无明、颠倒，陷爱欲泥中，生死轮回，不知其数，是故令汝，学断轮回。</span></p>
<p><span style="font-size: 16px">——《佛说解忧经》《大正藏》第十七册页749下－750上</span></p>
<p><span style="font-size: 16px">★众生从爱生，心意驰不停，众生处生死，苦为大怖畏……爱能生众生，意识驰诸尘，众生处生死，业为大怖畏。</span></p>
<p><span style="font-size: 16px">——《别译杂阿含经·卷十二》《大正藏》第二册页460下</span></p>
<p><span style="font-size: 16px">★欲为畜生行，以欲还自殃。溷虫在臭中，不知为处难。如虫在冥中，不知东以西。结著于淫欲，盖此亦虫伦。淫既不见道，日夜种罪根。</span></p>
<p><span style="font-size: 16px">——《优填王经》《大正藏》第十二册页71下</span></p>
<p><span style="font-size: 16px">★如来不赞叹，凡夫所行欲，离欲及贪爱，及成天人师。</span></p>
<p><span style="font-size: 16px">——《大宝积经·卷一○六》《大正藏》第十一册页596上－中</span></p>
<p><span style="font-size: 16px">★我之夫妇譬如飞鸟，暮栖高树，同共止宿，须臾之间，及明早起，各自飞去，行求衣食。有缘则合，无缘则离，我之夫妇，亦复如是，去住进止，非我之力，随其本行，不能得留。</span></p>
<p><span style="font-size: 16px">——《佛说五无反覆经》《大正藏》第十七册页573中</span></p>
<p><span style="font-size: 16px">★若有众生味著男女妻妾诸女色欲，当知即是味著砾石之雹，即是味著利刀之刃，即是味著大热铁丸，即是味著坐热铁床，即是味著热铁机邓……若有摄受妻妾男女诸女色欲，当知即是摄受一切众苦忧愁悲恼之聚。</span></p>
<p><span style="font-size: 16px">——《大宝积经·卷四十四》《大正藏》第十一册页258中</span></p>
<p><span style="font-size: 16px"> </span></p>
<p><span style="font-size: 16px">戒邪淫</span></p>
<p><span style="font-size: 16px">★邪淫有六变当知，何谓六？</span></p>
<p><span style="font-size: 16px">不自护身、</span></p>
<p><span style="font-size: 16px">不护妻子、</span></p>
<p><span style="font-size: 16px">不护家属、</span></p>
<p><span style="font-size: 16px">以疑生恶，</span></p>
<p><span style="font-size: 16px">怨家得便，</span></p>
<p><span style="font-size: 16px">众苦所围。</span></p>
<p><span style="font-size: 16px">已有斯恶则废事业，未致之财不获，既获者消，宿储耗尽……</span></p>
<p><span style="font-size: 16px">——《善生子经》《大正藏》第一册页252下</span></p>
<p><span style="font-size: 16px">★好邪淫者有五自妨：</span></p>
<p><span style="font-size: 16px">一者、名声不好。</span></p>
<p><span style="font-size: 16px">二者、王法所疾。</span></p>
<p><span style="font-size: 16px">三者、怀异多疑。</span></p>
<p><span style="font-size: 16px">四者、死入地狱。</span></p>
<p><span style="font-size: 16px">五者、地狱罪竟受畜生形。皆欲所致，能自灭心。</span></p>
<p><span style="font-size: 16px">不邪淫者，有五增福：</span></p>
<p><span style="font-size: 16px">一者、多人称誉。</span></p>
<p><span style="font-size: 16px">二者、不畏县官。</span></p>
<p><span style="font-size: 16px">三者、身得安隐。</span></p>
<p><span style="font-size: 16px">四者、死生天上。</span></p>
<p><span style="font-size: 16px">五者、从立清净泥洹道。</span></p>
<p><span style="font-size: 16px">——《般泥洹经·卷上》《大正藏》第一册页179上</span></p>
<p><span style="font-size: 16px">★邪淫者必受恶报，现世及后世。若我邪淫者，便当自害亦诬谤他……身坏命终，必至恶趣，生地狱中，如是邪淫者受此恶报。</span></p>
<p><span style="font-size: 16px">——《中阿含经·卷五十五晡利多经》《大正藏》第一册页773中</span></p>
<p><span style="font-size: 16px">★邪淫之罪，亦令众生堕三恶道，若生人中，得二种果报。一者妻不贞良，二者不得随意眷属。</span></p>
<p><span style="font-size: 16px">——《华严经·卷三十五》《大正藏》第十册页185下</span></p>
<p><span style="font-size: 16px">★ 离邪淫善行有二种果报：一者、妻妇贞良。二者、不为外人所坏。……</span></p>
<p><span style="font-size: 16px">邪淫不善行有二种果报：一者、得丑恶妻妇，又不贞良。二者、为他所坏。</span></p>
<p><span style="font-size: 16px">——《十住毗婆沙论·卷十六》《大正藏》第二十六册页108上</span></p>
<p><span style="font-size: 16px">★</span></p>
<p><span style="font-size: 16px">邪淫入地狱，登彼刀叶林。</span></p>
<p><span style="font-size: 16px">热铁钉其口，烊铜灌入心。</span></p>
<p><span style="font-size: 16px">毒龙碎骨髓，金刚鼠食阴。</span></p>
<p><span style="font-size: 16px">铜柱缘上下，铁床卧隐深。</span></p>
<p><span style="font-size: 16px">昏淫乱情色，受苦无表里。</span></p>
<p><span style="font-size: 16px">余业得人身，自妻恒背己。</span></p>
<p><span style="font-size: 16px">彼此怀猜忌，孰肯顺情旨。</span></p>
<p><span style="font-size: 16px">稍有性灵人，宁得无惭耻？</span></p>
<p><span style="font-size: 16px">——《诸经要集·卷十四》《大正藏》第五十四册页135上</span></p>
<p><span style="font-size: 16px">★《大智度论》云：除己妻外，余之男女鬼神畜生可得行淫者，悉是邪行（淫邪）。虽是自妻不犯，然须避于非处。谓自妻非道（非交合之道）及得身（怀孕）已，亦须禁之，恐伤胎故。产（生子）三年内，亦须避慎，谓防乳竭。若别有乳母，不在制限。</span></p>
<p><span style="font-size: 16px">——《法苑珠林·卷八十八》《大正藏》第五十三册页928中</span></p>
<p><span style="font-size: 16px">★《成实论》云：自妻非处，谓口及大便处，及一切女人为父母儿所护，出家女人等为法护故，亦名邪淫。若无主女人，众人前自来为妻，如法者不犯。</span></p>
<p><span style="font-size: 16px">——《法苑珠林·卷八十八》《大正藏》第五十三册页928中</span></p>
<p><span style="font-size: 16px">★佛言邪淫有十罪：</span></p>
<p><span style="font-size: 16px">一者、常虑彼夫所杀，</span></p>
<p><span style="font-size: 16px">二者、夫妇不睦，</span></p>
<p><span style="font-size: 16px">三者、恶增善减，</span></p>
<p><span style="font-size: 16px">四者、妻子孤寡、</span></p>
<p><span style="font-size: 16px">五者、财产日耗，</span></p>
<p><span style="font-size: 16px">六者、恶事常被人疑，</span></p>
<p><span style="font-size: 16px">七者、亲友诽谤，</span></p>
<p><span style="font-size: 16px">八者、广结怨家，</span></p>
<p><span style="font-size: 16px">九者、死入地狱，</span></p>
<p><span style="font-size: 16px">十者、报尽为男，妻不贞洁；报尽为女，多人共一夫。</span></p>
<p><span style="font-size: 16px">——《法苑珠林》</span></p>
<p><span style="font-size: 16px">★自妻不生足，好淫他妇女，是人无惭愧，常被世呵责，现在未来世，受苦及打缚，舍身生地狱，受苦常无乐。</span></p>
<p><span style="font-size: 16px">——《萨遮尼干子经·卷五》《大正藏》第九册页340上</span></p>
<p><span style="font-size: 16px">★人不犯邪淫，得四明智所叹之德，何等四？</span></p>
<p><span style="font-size: 16px">摄护诸根，离诸调戏，一切世间，悉共称叹。已离邪淫，无敢轻眄其妻室者，以是德本，志愿无上，正真之道，得大人相，马阴之藏。</span></p>
<p><span style="font-size: 16px">——《海龙王经·卷三》《大正藏》第十五册页146下</span></p>
<p><span style="font-size: 16px">★若于非时、非处、非女、处女他妇，若属自身，是名邪淫……若属自身而作他想、属他之人而作自想，亦名邪淫。如是邪淫，亦有轻重，从重烦恼，则得重罪；从轻烦恼，则得轻罪。</span></p>
<p><span style="font-size: 16px">——《优婆塞戒经》《大正藏》第二十四册页1069上</span></p>
<p><span style="font-size: 16px">★邪淫犯人妇女，或为夫主，边人所知，临时得殃，刀杖加刑。或为王法，收补著狱，酷毒掠治，戮之都市，死入地狱，卧之铁床，或抱铜柱，狱鬼然火，以烧其身。地狱罪毕，当更畜生。若复为人，闺门淫乱，违佛远法，不亲贤众，常怀恐怖，多危少安，吾见是故，不敢邪淫。</span></p>
<p><span style="font-size: 16px">——《八师经》《大正藏》第十四册页965中</span></p>
<p><span style="font-size: 16px">★佛告弥勒：有四种因缘，令诸男子，受‘黄门身’，何等为四？</span></p>
<p><span style="font-size: 16px">一者、残害他形，乃至畜生。</span></p>
<p><span style="font-size: 16px">二者、于持戒沙门，嗔笑毁谤。</span></p>
<p><span style="font-size: 16px">三者、情多贪欲，故心犯戒。</span></p>
<p><span style="font-size: 16px">四者、亲近犯戒人，复劝他犯。</span></p>
<p><span style="font-size: 16px">——《大乘造像功德经·卷下》《大正藏》第十六册页795下</span></p>
<p><span style="font-size: 16px">★复有四种业，能令丈夫受‘二形身’，一切人中最为其下，何等为四？</span></p>
<p><span style="font-size: 16px">一者、于尊敬所，而有承秽。</span></p>
<p><span style="font-size: 16px">二者、于男子身，非处染著。</span></p>
<p><span style="font-size: 16px">三者、即于自己，而行欲事。（即手淫）</span></p>
<p><span style="font-size: 16px">四者、炫卖女色，而与他人。</span></p>
<p><span style="font-size: 16px">——《大乘造像功德经·卷下》《大正藏》第十六册页795下-796上</span></p>
<p><span style="font-size: 16px">★复有四缘，令诸男子其心，常生女人爱欲，乐他于己行丈夫事，何等为四？</span></p>
<p><span style="font-size: 16px">一者、或嫌或戏谤毁于人。</span></p>
<p><span style="font-size: 16px">二者、乐作女人衣服庄饰。</span></p>
<p><span style="font-size: 16px">三者、于亲族女行淫秽事。</span></p>
<p><span style="font-size: 16px">四者、实无胜德妄受其礼。</span></p>
<p><span style="font-size: 16px">以此因缘令诸丈夫起于如是别异烦恼。</span></p>
<p><span style="font-size: 16px">——《大乘造像功德经·卷下》《大正藏》第十六册页795上</span></p>
<p><span style="font-size: 16px">★复有邪行，谓于受戒正行妇女，行非梵行……或于姊妹，或于同姓，或于香火，或香火妇，或知识妇，诳诱邪行，彼人以是恶业因缘，身坏命终，堕于恶趣，在彼地狱吒吒吒哜别异中生，受大苦恼……如是无量百千岁乃至恶业未坏未烂，业气未尽，于一切时与苦不止。若脱此苦，彼处复有金刚恶鼠，食其人根，分令破碎，如芥子许。受苦唱唤，食人根已，次食其肠，既食肠已，次食熟藏，食熟藏已，从背而出，次食其背，既食背已，次食背骨。彼恶业人，以恶业故，如是无量百千年岁，受地狱苦。</span></p>
<p><span style="font-size: 16px">于长久时，得脱彼处，所受苦恼，既得脱已，走向异处。复有黑虫缠绞其身，先缠人根，烧而食之，受极苦恼，唱声大唤，如是黑虫，常缠常食，乃至彼人作集恶业，未坏未烂，业气未尽，于一切时与苦不止。</span></p>
<p><span style="font-size: 16px">若恶业尽，彼地狱处尔乃得脱，既得脱已，复于无量百千世中，于食自肉饿鬼中生，自食身肉，虽自食肉而复不死。以作业时，自姊妹等，行非梵行，自受乐故，于饿鬼中自食身肉。若脱彼处，生畜生中，常作牝猪，自食其子，如人中时，于亲等中行淫业故。彼人彼处若得脱已，难得人身，如龟遇孔。若生人中同业之处，彼人常有人根恶病，如是人根恶病急故，自割人根。彼业因缘，若自有妻，为下贱人之所侵逼，不相应人共行淫欲，以作业时，犯他妻故，一切恶中，邪见邪行，最为深重，此不善业，于世出世皆不相应。</span></p>
<p><span style="font-size: 16px">——《正法念处经·卷十二》《大正藏》第十七册页69中－下</span></p>
<p><span style="font-size: 16px">按：邪淫之罪报，详于经藏，难以殚举！欲参研者，请阅《正法念处经》卷十二—卷十三。《大正藏》第十七册页65下－77。</span></p>
<p><span style="font-size: 16px"> </span></p>
<p><span style="font-size: 16px">戒杀胎</span></p>
<p><span style="font-size: 16px">★世间有五种忏悔难灭，何等为五：</span></p>
<p><span style="font-size: 16px">一者、杀父。二者、杀母。三者、杀胎。四者、出佛身血。五者、破和合僧。如此恶业，罪难消灭。</span></p>
<p><span style="font-size: 16px">——《佛说长寿灭罪护诸童子陀罗尼经》《<a class="keylink" href="http://www.foxue.org/" target="_blank">佛教</a>藏》第五十八册页1087</span></p>
<p><span style="font-size: 16px">★有十种业，能令众生得短命报，一者自行杀生，二者劝他杀生……七者坏他胎藏（即自我堕胎），八者教人毁坏（即教人堕胎），……以上十业得短命报。</span></p>
<p><span style="font-size: 16px">——《佛为首迦长者说业报差别经》《大正藏》第一册页891下－892上</span></p>
<p><span style="font-size: 16px">★若为杀胎，故作堕胎法，若胎死者，犯不可悔。</span></p>
<p><span style="font-size: 16px">——《佛说优婆塞五戒相经》《大正藏》第二十四册页940下</span></p>
<p><span style="font-size: 16px"> </span></p>
<p><span style="font-size: 16px">戒女色</span></p>
<p><span style="font-size: 16px">佛陀在诸经中皆严厉诃斥女人之失，甚至形容女众是‘人尽可夫’的物件。其实我们应该先了解什么才是‘女人之相’？《涅槃经》中云：‘若有不能自知佛性者，我说是等名为女人，若能自知有佛性者，我说是人是大丈夫，若有女人能知自身定有佛性，当知是等，即是男子。’《转女身经》亦云：‘诸法悉如幻，但从分别生，于第一义中，无有男女相。’读了这些经文后，再来阅读下面的文字，就比较没有分别心。其实佛在经中一再的诃斥女人，并不是一定指‘女人之身’，而大多是以‘女人’二字取代‘淫欲’、‘色欲’罢了。期望所有阅读者都能平心静气的看经文，女众阅读本文时，可把所有的‘女’字皆观为‘男’字即可！《长者女庵提遮师子吼经了义经》（《大正藏》第十四册页964下）云：</span></p>
<p><span style="font-size: 16px">若心得久离，毕竟不生见，</span></p>
<p><span style="font-size: 16px">谁为作女人，于色起不净？</span></p>
<p><span style="font-size: 16px">若论色久离，法本不自有，</span></p>
<p><span style="font-size: 16px">毕竟不曾污，将何为作恶？</span></p>
<p><span style="font-size: 16px">——愿共勉之！</span></p>
<p><span style="font-size: 16px">★无男女相</span></p>
<p><span style="font-size: 16px">世出世间，若见其真实，一切无差别。若是出家底识不得破，名为出家在家；若是在家底识得破，名为在家出家；若是男子识不得破，名为戴须眉底女人；若是女人识得破，名为少须眉底男子。只为你等识不得破，便道：你是在家，我是出家；你是出家，我是在家；你是男子，我是女人；你是女人，我是男子。种种分别，只此分别心，便是你生死根源，百劫千生轮回六道。你若向父母未生以前觑，一眼觑著，个里还有在家？出家？女人？男子？种种分别也无？实实见得无有种种分别，然后不妨出家底一任出家，在家底一任在家，男子自是男子，女人自是女人。各各现成，各各自在，更不须移易一丝毫许！</span></p>
<p><span style="font-size: 16px">你莫道女人有五种障，竟要求转男身，方得成佛。据山僧看来，若男子识不破，不特五障，千障也有，万障也有；女人若识得破，要求半障也不可得。你切莫执死言句，自生退屈，甘为下劣！</span></p>
<p><span style="font-size: 16px">不见得当时有个官人，他底姑姑出家，参方回来，要出世为人。</span></p>
<p><span style="font-size: 16px">官人请一禅师勘验他，那禅师问道：‘闻汝要出世为人是否？’</span></p>
<p><span style="font-size: 16px">答云：‘是。’</span></p>
<p><span style="font-size: 16px">禅师道：‘女人有五障，如何为得人？’</span></p>
<p><span style="font-size: 16px">答云：‘岂不闻法华经中，八岁龙女供珠成佛么？’</span></p>
<p><span style="font-size: 16px">禅师道：‘龙女有百千神变，你试一变看？’</span></p>
<p><span style="font-size: 16px">答云：‘直饶变得，也是个野狐精！’</span></p>
<p><span style="font-size: 16px">又当日临济会下有个灌溪和尚，来到末山尼会下，末山打鼓上堂，灌溪出问云：‘如何是末山境？’</span></p>
<p><span style="font-size: 16px">尼云：‘不露顶。’</span></p>
<p><span style="font-size: 16px">又问：‘如何是境中人？’</span></p>
<p><span style="font-size: 16px">尼云：‘无男女相。’</span></p>
<p><span style="font-size: 16px">又问：‘为什么不变？’</span></p>
<p><span style="font-size: 16px">尼云：‘不是神、不是鬼，变个甚么？’</span></p>
<p><span style="font-size: 16px">你看他两个，岂不都是女人，前后吐辞，若出一口。只为他每识得破，便称大丈夫、天人师。大众！若识得破，个个都是大丈夫。</span></p>
<p><span style="font-size: 16px">——千山函可禅师法语（节录自惟明法师编《禅林珠玑比丘尼篇》页8－9）</span></p>
<p><span style="font-size: 16px">★ 男女何须辨假真，观音出现果何人？</span></p>
<p><span style="font-size: 16px">皮囊脱尽浑无用，试问男身是女身？</span></p>
<p><span style="font-size: 16px">——明·独目金刚禅师（节录自惟明法师编《禅林珠玑比丘尼篇》页37）</span></p>
<p><span style="font-size: 16px">★</span></p>
<p><span style="font-size: 16px">四大假为女，其中无所有。</span></p>
<p><span style="font-size: 16px">凡夫迷惑心，执取以为实。</span></p>
<p><span style="font-size: 16px">女人如幻化，愚者不能了。</span></p>
<p><span style="font-size: 16px">妄见女相故，生于染著心。</span></p>
<p><span style="font-size: 16px">譬如幻化女，而非实女人。</span></p>
<p><span style="font-size: 16px">无智者迷惑，便生于欲想。</span></p>
<p><span style="font-size: 16px">如是了知已，一切女无相。</span></p>
<p><span style="font-size: 16px">此相皆寂静，是名女三昧。</span></p>
<p><span style="font-size: 16px">——《大宝积经·卷二十九》《大正藏》第十一册页159中－下</span></p>
<p><span style="font-size: 16px">★</span></p>
<p><span style="font-size: 16px">自谓是男子，见彼为女人。</span></p>
<p><span style="font-size: 16px">由斯分别心，而生于欲想。</span></p>
<p><span style="font-size: 16px">欲心本无有，心相不可得。</span></p>
<p><span style="font-size: 16px">由妄分别故，于身起男想。</span></p>
<p><span style="font-size: 16px">是中实无男，我说如阳焰。</span></p>
<p><span style="font-size: 16px">知男相寂静，是名男三昧。</span></p>
<p><span style="font-size: 16px">——《大宝积经·卷二十九》《大正藏》第十一册页159下</span></p>
<p><span style="font-size: 16px">★在《大宝积经》中曾记载了这么一个故事：当时的优陀延王向佛说：女人令我造地狱业，我于今者，唯为了知女人过患，女人谄曲虚诳邪媚，愿为开示？乃至三请，亦如是说。</span></p>
<p><span style="font-size: 16px">佛言：王应先知丈夫过患，然后观察女人过失。</span></p>
<p><span style="font-size: 16px">优陀延王：唯然世尊，愿乐欲闻。</span></p>
<p><span style="font-size: 16px">佛言：一切丈夫，皆由四种不善愆过，为诸女人之所迷乱……于诸欲染耽著无厌，乐观女人，而自纵逸。不知亲近沙门及婆罗门，具清净戒修福业者，以不亲近。如是等人，则于净信及净尸罗多闻施慧，悉皆退失。彼由无有信戒多闻施慧等法，非善丈夫。行饿鬼法，无有智慧，耽欲放逸。欲之所执，欲所系缚，欲所活命。亲近愚夫，远诸智者。恶友为伴，行非所宜。贪著女人不净境界，便为女人之所调伏。犹如奴仆，系属堕落诸女人所。无惭无愧，亲近游止诸漏疮漏门，脓血秽污，洟唾常流，犹如冢间不净境界。至于违背父母恩养，舍离沙门及婆罗门，不生殷重恭敬供养，习行畜生所行之法，于佛法僧不生净信，于涅槃界永当退失。如是等人，当入众合，乃至阿鼻诸大地狱，亦复当堕鬼界畜生，无有救护。虽闻我教，犹数思念邪恶女人歌舞戏笑，不生厌离。当知彼习愚人之法，不乐修行善丈夫事。</span></p>
<p><span style="font-size: 16px">——《大宝积经·九十七》《大正藏》第十一册页543下</span></p>
<p><span style="font-size: 16px">★法欲灭时，女人精进，恒作功德。男子懈慢，不用法语。眼见沙门如视粪土，无有信心……男子淫泆，精尽夭命，或寿六十。男子寿短，女人寿长，七八九十或至百岁。大水忽起，卒至无期，世人不信，故为有常，众生杂类，不问豪贱，没溺浮漂，鱼鳖食啖。</span></p>
<p><span style="font-size: 16px">——《法灭尽经》《大正藏》第十二册页1119中</span></p>
<p><span style="font-size: 16px">★优填王曰：愿佛具为吾释地狱之变及女人之秽？佛言：具听！男子有淫之恶，却睹女妖？王曰：善愿受明教。佛言：具听，男子有四恶，急所当知。</span></p>
<p><span style="font-size: 16px">一、当知世有淫夫，恒想睹女，思闻妖声，远舍正法，疑真信邪，淫网所缠，没在盲冥，为欲所使，如奴畏主。贪乐女色，不觉九孔恶露之臭秽。浑沌欲中，如猪处溷不觉其臭，快以为安。不计后当在无泽之狱，受痛无极。注心在淫，啖其涕唾，玩其脓血，珍之如玉，甘之如蜜，故曰欲态之士。此为一恶态也。</span></p>
<p><span style="font-size: 16px">二、又亲之养子，怀妊生育。稚得长大，勤苦难论，到子成人，惧家竭财，膝行肘步，因媒表情，致彼为妻。若在异域，寻而追之，不问远近，不避勤苦，注意在淫，捐忘亲老。既得为妻，贵之如宾。欲私相娱乐，恶见父母。信其妖言，或致斗讼，不惟身所从生，辜亲无量之恩。斯谓二恶态也。</span></p>
<p><span style="font-size: 16px">三、又人处世，勤苦疲劳，躬自致财，本自诚信敬道之意，尊戴沙门梵志之心，觉世非常，布施为福。娶妻之后，情惑淫欲，愚蔽自拥，背真向邪，专由女色。若有布施之意，唯欲发言，相呼女色，绝清净行，更成小人。不识佛经之戒，祸福之归。苟为淫色，投身罗网，必堕恶道，终而不改。斯谓三恶态也。</span></p>
<p><span style="font-size: 16px">四、又为人子，不惟养恩，治生致财，不以养亲。但以东西广求淫路。怀持宝物，招人妇女。或杀六畜，淫祀鬼神。饮酒歌舞，合会之后。至求方便，更相招呼，以遂奸情。及其获偶，喜无以喻，淫结缚著，无所复识。当尔之时，唯此为乐，不觉恶露之臭秽，地狱之苦痛。一则可笑，二则可畏。譬如狂犬，不知其非。所谓四恶态也。佛言：男子有是四恶，用堕三途，当审远此，能免苦尔。</span></p>
<p><span style="font-size: 16px">——《优填王经》《大正藏》第十二册页71中－下</span></p>
<p><span style="font-size: 16px">附：此段经文，乃出于《优填王经》也。一般书中皆误引出于《出曜经》，此乃从《法苑珠林》即误引，请查《法苑珠林·卷二十一》（《大正藏》第五十三册页444-445中）。</span></p>
<p><span style="font-size: 16px">★菩萨观欲种种不净，于诸衰中，女衰最重。</span></p>
<p><span style="font-size: 16px">刀火、雷电、霹雳、怨家、毒蛇之属，犹可暂近。女人悭妒、嗔谄、妖秽、斗诤、贪嫉，不可亲近。</span></p>
<p><span style="font-size: 16px">何以故？女子小人，心浅智薄，唯欲是亲，不观富贵智慧名闻。专行欲恶，破人善根。桎梏、枷锁、闭系、囹圄，虽曰难解，是犹易开。女锁系人，染固根深，无智没之，难可得脱。众病之中，女病最重。</span></p>
<p><span style="font-size: 16px">——《大智度论·卷十四》《大正藏》第二十五册页165下－166上</span></p>
<p><span style="font-size: 16px">★莫与女交通，亦莫共言语；有能远离者，则离于八难。</span></p>
<p><span style="font-size: 16px">——《增一阿含经·卷三十六》《大正藏》第二册页751中</span></p>
<p><span style="font-size: 16px">★阿难白佛言：‘佛灭度后，诸女人辈，来受诲者，当如之何？’佛告阿难：‘莫与相见。’阿难又白：‘设相见者，当如之何？’佛言：‘莫与共语。’阿难又白：‘设与语者，当如之何？’佛言：‘当自检心’。</span></p>
<p><span style="font-size: 16px">——《长阿含经·卷四游行经》《大正藏》第一册页26上</span></p>
<p><span style="font-size: 16px">★慎勿视女色，亦莫共言语。</span></p>
<p><span style="font-size: 16px">若与语者，正心思念，我为沙门，处于浊世，当如莲花，不为泥污。想其老者如母，长者如姊，少者如妹，稚者如子，生度脱心，息灭恶念。</span></p>
<p><span style="font-size: 16px">——《四十二章经》《大正藏》第十七册页723中</span></p>
<p><span style="font-size: 16px">★女人之好，但有脂粉，芬薰众花沐浴涂香，著众杂色衣。以覆污露，强薰以香欲以人观，譬如革囊盛屎，有何可贪？</span></p>
<p><span style="font-size: 16px">——《法句譬喻经·卷四》《大正藏》第四册页603中</span></p>
<p><span style="font-size: 16px">★</span></p>
<p><span style="font-size: 16px">女色者，世间之枷锁，凡夫恋著，不能自拔。</span></p>
<p><span style="font-size: 16px">女色者，世间之重患，凡夫困之，至死不免。</span></p>
<p><span style="font-size: 16px">女色者，世间之衰祸，凡夫遭之，无厄不至。</span></p>
<p><span style="font-size: 16px">行者既得舍之，若复顾念，是为从狱得出，还复思入。从狂得正，而复乐之。</span></p>
<p><span style="font-size: 16px">——《菩萨诃色欲法经》《大正藏》第十五册页286上</span></p>
<p><span style="font-size: 16px">★一切女人有八种因缘恒受女身，云何为八？</span></p>
<p><span style="font-size: 16px">一者、爱好女身。</span></p>
<p><span style="font-size: 16px">二者、贪著女欲。</span></p>
<p><span style="font-size: 16px">三者、口常赞美女人容质。</span></p>
<p><span style="font-size: 16px">四者、心不正直，覆藏所作。</span></p>
<p><span style="font-size: 16px">五者、厌薄自夫。</span></p>
<p><span style="font-size: 16px">六者、念重他人。</span></p>
<p><span style="font-size: 16px">七者、知人有恩而己背逆。</span></p>
<p><span style="font-size: 16px">八者、邪伪庄饰，欲他迷恋。</span></p>
<p><span style="font-size: 16px">——《大乘造像功德经·卷下》《大正藏》第十六册页795下</span></p>
<p><span style="font-size: 16px">★有四种因缘，令诸男子受女人身，何等为四？</span></p>
<p><span style="font-size: 16px">一者、以女人声，轻笑唤佛及诸菩萨一切圣人。</span></p>
<p><span style="font-size: 16px">二者、于净持戒人，以诽谤心说言犯戒。</span></p>
<p><span style="font-size: 16px">三者、好行谄媚，诳惑于人。</span></p>
<p><span style="font-size: 16px">四者、见他胜己，心生嫉妒。</span></p>
<p><span style="font-size: 16px">——《大乘造像功德经·卷下》《大正藏》第十六册795下</span></p>
<p><span style="font-size: 16px">★</span></p>
<p><span style="font-size: 16px">女人性如是，如蜜杂毒药。</span></p>
<p><span style="font-size: 16px">惑欲致愚痴，巧辞增痴惑。</span></p>
<p><span style="font-size: 16px">女人难可信，智者所远离。</span></p>
<p><span style="font-size: 16px">女色诳天人，悉令心迷惑。</span></p>
<p><span style="font-size: 16px">至于未来世，不能少利益。</span></p>
<p><span style="font-size: 16px">天人及夜叉，龙阿修罗等。</span></p>
<p><span style="font-size: 16px">罗刹毗舍遮，皆为女幻诳。</span></p>
<p><span style="font-size: 16px">——《正法念处经·卷三十一》《大正藏》第十七册页182下</span></p>
<p><span style="font-size: 16px">★宁以赤铜，宛转眼中，不以散心，邪视女色。</span></p>
<p><span style="font-size: 16px">——《大智度论·卷十四》《大正藏》第二十五册页166上</span></p>
<p><span style="font-size: 16px">★宁以百千热铁刀鉾，挑其两目，终不以此破戒之心，视她好色。</span></p>
<p><span style="font-size: 16px">——《梵网经卢舍那佛说菩萨心地戒品·第十卷下》《大正藏》第二十四册页1007下</span></p>
<p><span style="font-size: 16px">★</span></p>
<p><span style="font-size: 16px">大火烧人，是犹可近。清风无形，是亦可捉。</span></p>
<p><span style="font-size: 16px">蚖蛇含毒，犹亦可独。女人之心，不可得实。</span></p>
<p><span style="font-size: 16px">——《大智度论·卷十四》《大正藏》第二十五册页166上</span></p>
<p><span style="font-size: 16px">★女人最为恶，难与为因缘，恩爱一缚著，牵人入罪门。</span></p>
<p><span style="font-size: 16px">——《优填王经》《大正藏》第十二册页72上</span></p>
<p><span style="font-size: 16px">★《杂譬喻经》云：佛在世时，有一婆罗门，生于两女，女皆端正，乃故悬金，九十日内募索有能诃我女丑者，便当与金。竟无募者，将至佛所，佛便诃言：‘此女皆丑，无有一好。’阿难白佛言：‘此女实好，而佛言恶？有何不好？’佛言：‘人眼不视色，是为好眼。耳鼻口亦尔。身不著细滑，是为好身。手不盗他财，是为好手。今观此女，眼视色、耳听音、鼻嗅香、身喜细滑、手喜盗财。如此之者，皆不好也。’</span></p>
<p><span style="font-size: 16px">——《法苑珠林·卷七十五》《大正藏》第五十随册页848中－下</span></p>
<p><span style="font-size: 16px">★佛言：‘汝爱阿难何等？’女言：‘我爱阿难眼、爱阿难鼻、爱阿难口、爱阿难耳、爱阿难声、爱阿难行步。’佛言：‘眼中但有泪，鼻中但有涕，口中但有唾，耳中但有垢，身中但有屎尿，臭处不净。其夫妻者，便有恶露；恶露中便有子；已有子，便有死亡；已有死亡，便有哭泣；于是身有何益？’</span></p>
<p><span style="font-size: 16px">——《摩邓女经》《大正藏》第十四册页895中</span></p>
<p><span style="font-size: 16px">★佛与菩萨众，缘觉及声闻。悉皆离女色，愚者不能知。普被魔罗降，离女色染污。能得身安乐，究竟得解脱。无智诸众生，爱欲无远离。作罪业无边，堕落三恶道。无底欲火坑，猛焰炽不灭。有智乐解脱，不为女色染。</span></p>
<p><span style="font-size: 16px">——《大乘日子王所问经》《大正藏》第十二册页73</span></p>
<p><span style="font-size: 16px">★女人之相，其言如蜜，而其心如毒。譬如停渊澄镜，而蛟龙居之。金山宝窟，而师子处之，当知此害不可近。室家不和，妇人之由。毁宗败族，妇人之罪。实是阴贼，灭人慧明，亦是猎围鲜得出者。譬如高罗，群鸟落之，不能奋飞；又如密网，众鱼投之，刳肠俎肌。亦如暗坑，无目投之，如蛾赴火。是以智者知而远之，不受其害。恶而秽之，不为此物之所惑也。</span></p>
<p><span style="font-size: 16px">——《菩萨诃色欲法经》《大正藏》第十五册页286上－中</span></p>
<p><span style="font-size: 16px">★当知妇人，是众苦本，是障碍本，是杀害本，是系缚本，是忧愁本，是怨对本，是生盲本；当知妇人，灭圣慧眼；当知妇人，如热铁花，散布于地，足蹈其上。当知妇人，于诸邪性，流布增长。</span></p>
<p><span style="font-size: 16px">——《大宝积经·卷四十四》《大正藏》第十一册页258下</span></p>
<p><span style="font-size: 16px">★</span></p>
<p><span style="font-size: 16px">女贼害人，是不可禁。蚖蛇含毒，犹如手捉。</span></p>
<p><span style="font-size: 16px">女情惑人，是不可触。有智之人，所不应视。</span></p>
<p><span style="font-size: 16px">若欲观之，当如母姊。谛视观之，不净填积。</span></p>
<p><span style="font-size: 16px">淫火不除，为之烧灭。</span></p>
<p><span style="font-size: 16px">——《大智度论·卷十四》《大正藏》第二十五册页166上</span></p>
<p><span style="font-size: 16px">★何因缘故，名为妇人？所言妇者，名加重担，何以故？能使众生负重担故，能使众生弊重担故，能使众生受重担故。能使众生持于重担有所行故，能使众生荷于重担遍周行故，能令众生于此重担心疲苦故，能令众生为于重担所煎迫故，能令众生为于重担所伤害故。</span></p>
<p><span style="font-size: 16px">——《大宝积经·卷四十四》《大正藏》第十一册页258下</span></p>
<p><span style="font-size: 16px">★我观一切千世界中，众生大怨，无过妻妾女色诸欲……彼无智者，为于男女妻妾诸女色等所缠故，于诸善法，多生障碍。</span></p>
<p><span style="font-size: 16px">——《大宝积经·卷四十四》《大正藏》第十一册页258上</span></p>
<p><span style="font-size: 16px">★</span></p>
<p><span style="font-size: 16px">三途八难苦，女人为根本。</span></p>
<p><span style="font-size: 16px">生死无数劫，贪爱为根本。</span></p>
<p><span style="font-size: 16px">贤圣解脱乐，离欲为根本。</span></p>
<p><span style="font-size: 16px">四蛇成身界，颠倒想为心。</span></p>
<p><span style="font-size: 16px">脓血遍九窍，净想起贪淫。</span></p>
<p><span style="font-size: 16px">顺情称快乐，不信堕刀林。</span></p>
<p><span style="font-size: 16px">报生猪狗道，由前贪爱深。</span></p>
<p><span style="font-size: 16px">一切女人性，少实多谄曲。</span></p>
<p><span style="font-size: 16px">——《净心诫观法·卷上》《大正藏》第四十五册页824下</span></p>
<p><span style="font-size: 16px">★在家者，与妇人相见，心不乐喜，常怀恐怖。与妇人交接，念之恶露，臭处不净洁，非我法也，尽我寿命不复与相近，当脱是恶露中去。譬若有人，行大荒泽中，畏盗贼，心念言：我当何时脱出是厄道中去？当弃远是淫泆畏惧，如行大荒泽中，亦不说其人恶。</span></p>
<p><span style="font-size: 16px">——《道行般若经·卷六》《大正藏》第八册页455中</span></p>
<p><span style="font-size: 16px">男女之体，本是革囊，满盛恶露，</span></p>
<p><span style="font-size: 16px">只因薄皮所覆，瞒尽天下英雄。</span></p>
<p><span style="font-size: 16px">★佛告阿难：‘其妇女五蛆虫户，而丈夫无此。复次妇人五蛆虫户，在阴道中，其一一虫户，有八十虫，两头有口，悉如针锋，彼之蛆虫，常恼彼女而食啖之，令其动作。’</span></p>
<p><span style="font-size: 16px">——《大威德陀罗尼经·卷十九》《大正藏》第二十一册页833下－834上</span></p>
<p><span style="font-size: 16px">★女根之中，二万淫虫，形如臂钏，细若秋毫，腥臊臭秽，私堕胎孕，怀妊产生，污秽狼藉，善神见闻，悉皆舍去，恶鬼魍魉，数来侵扰，如是鄙弊，愚人犹贪。弃舍念处，破佛净戒，死入狱中，畜生饿鬼，长劫受苦，无解脱时。</span></p>
<p><span style="font-size: 16px">——《净心诫观法·卷上》《大正藏》第四十五册824中－下</span></p>
<p><span style="font-size: 16px">★一切女人皆是众恶之所住处……其女人者，淫欲难满……譬如大地，一切作凡，令如芥子，如是等男，与一女人，共为欲事，犹不能足；假如男子，数如恒沙，与一女人，共为欲事，亦复不足。</span></p>
<p><span style="font-size: 16px">——《大般涅槃经·卷九菩萨品之十六》《大正藏》第十二册页633中</span></p>
<p><span style="font-size: 16px">★</span></p>
<p><span style="font-size: 16px">欲共女人生，女人为甚恶，</span></p>
<p><span style="font-size: 16px">能生于热恼，如火害众生。</span></p>
<p><span style="font-size: 16px">如是欲热恼，过于大猛火，</span></p>
<p><span style="font-size: 16px">如色大热恼，焚烧众生心。</span></p>
<p><span style="font-size: 16px">女人坏世间，令善皆尽灭，</span></p>
<p><span style="font-size: 16px">是地狱因缘，大仙如是说。</span></p>
<p><span style="font-size: 16px">口善说美言，其心如毒害，</span></p>
<p><span style="font-size: 16px">诳诈无暂停，女人心无实。</span></p>
<p><span style="font-size: 16px">须臾起爱心，须臾心不爱，</span></p>
<p><span style="font-size: 16px">其心不暂停，如电不久住。</span></p>
<p><span style="font-size: 16px">巧智虚诳人，心贪则亲近，</span></p>
<p><span style="font-size: 16px">常思乐他人，怀慢情恣态。</span></p>
<p><span style="font-size: 16px">天人毗舍遮，罗刹龙夜叉，</span></p>
<p><span style="font-size: 16px">皆为女色缚，女人如恶毒。</span></p>
<p><span style="font-size: 16px">不念于恩惠，非种姓技术，</span></p>
<p><span style="font-size: 16px">女人性如风，其心不停息。</span></p>
<p><span style="font-size: 16px">若见大财富，心则生爱乐，</span></p>
<p><span style="font-size: 16px">又见衰祸至，厌之而舍弃。</span></p>
<p><span style="font-size: 16px">若有人亲近，则生爱乐心，</span></p>
<p><span style="font-size: 16px">见其忧恼至，须臾即舍离。</span></p>
<p><span style="font-size: 16px">如蜂乐游华，见萎速舍弃，</span></p>
<p><span style="font-size: 16px">女人亦如是，不悦则舍离。</span></p>
<p><span style="font-size: 16px">恶心无慈愍，躁扰心不定，</span></p>
<p><span style="font-size: 16px">为破愚痴人，女人出于世。</span></p>
<p><span style="font-size: 16px">天中大系缚，无过于女色，</span></p>
<p><span style="font-size: 16px">女人缚诸天，将至三恶道。</span></p>
<p><span style="font-size: 16px">若心贪女色，是欲最尤甚，</span></p>
<p><span style="font-size: 16px">女色欲烧心，后受大苦恼。</span></p>
<p><span style="font-size: 16px">现在所作业，贪欲自迷心，</span></p>
<p><span style="font-size: 16px">痴心不能觉，女欲之所迷。</span></p>
<p><span style="font-size: 16px">丈夫既信已，为无量爱缚，</span></p>
<p><span style="font-size: 16px">忽然便舍离，犹如蛇脱皮。</span></p>
<p><span style="font-size: 16px">如是女人性，诸方便供养，</span></p>
<p><span style="font-size: 16px">种种而守护，犹不可从心。</span></p>
<p><span style="font-size: 16px">女人性如是，其心无诚实，</span></p>
<p><span style="font-size: 16px">虚诳多奸伪，智者所不信。</span></p>
<p><span style="font-size: 16px">——《正法念处经·卷二十九》《大正藏》第十七册页169中－下</span></p>
<p><span style="font-size: 16px">★有阿罗汉，以天眼彻视，见女人堕地狱中者甚众多。便问佛，何以故？佛言：用四因缘故。</span></p>
<p><span style="font-size: 16px">一者、贪珍宝物衣被，欲多得故。</span></p>
<p><span style="font-size: 16px">二者、相嫉妒（女人口似相亲，心如冤家）。</span></p>
<p><span style="font-size: 16px">三者、多口舌（女人口多恶业，出言虚诳）。</span></p>
<p><span style="font-size: 16px">四者、作姿态淫多，以是故堕地狱中多尔。</span></p>
<p><span style="font-size: 16px">——《阿含口解十二因缘经》《大正藏》第二十五册页55上</span></p>
<p><span style="font-size: 16px">★女人多生饿鬼道中，何以故？女人之性，心多妒嫉，丈夫未随，便起妒意，以是因缘，女人多生饿鬼道中。</span></p>
<p><span style="font-size: 16px">——《正法念处经·卷十六》《大正藏》第十七册页92上</span></p>
<p><span style="font-size: 16px">★女人贪欲、嫉妒多故，不及丈夫。女人小心轻心，不及丈夫，以是因缘，生饿鬼中；乃至嫉妒恶业不失、不坏、不朽，于饿鬼中不能得脱。业尽得脱，从此命终，生畜生中；于畜生中，受遮吒迦鸟身（饿鸟），常患饥渴，受大苦恼。畜生中死（指罪毕之时），生于人中，以余业故，常困饥渴，受苦难穷……</span></p>
<p><span style="font-size: 16px">——《正法念处经·卷十六》《大正藏》第十七册页93上</span></p>
<p><span style="font-size: 16px">★（谨节录重要标题，未全）</span></p>
<p><span style="font-size: 16px">女人十恶者，具说难穷，今略言之，令生厌离……十方国土，有女人处，即有地狱。一切障道，此为是苦……女人十恶是：</span></p>
<p><span style="font-size: 16px">一、贪淫无量无厌。</span></p>
<p><span style="font-size: 16px">二、嫉妒心如毒蛇。</span></p>
<p><span style="font-size: 16px">三、谄曲诈亲。</span></p>
<p><span style="font-size: 16px">四、放逸。</span></p>
<p><span style="font-size: 16px">五、口多恶业，出言虚诳，实情难得。</span></p>
<p><span style="font-size: 16px">六、厌背夫主。</span></p>
<p><span style="font-size: 16px">七、一切女人多怀谄曲，实情难得。</span></p>
<p><span style="font-size: 16px">八、贪财不顾恩义。</span></p>
<p><span style="font-size: 16px">九、欲火烧心……女人过患，穷劫难尽，故名欲火烧心。</span></p>
<p><span style="font-size: 16px">十、女身臭恶，不净常流……破佛净戒，死入地狱、畜生、饿鬼，长劫受苦，无解脱时。是名女人十种恶业。</span></p>
<p><span style="font-size: 16px">——《净心诫观法·卷上》《大正藏》第四十五册页824上－中</span></p>
<p><span style="font-size: 16px">★</span></p>
<p><span style="font-size: 16px">女人为罪本，能散于资生；若为彼所伏，于乐则何有？</span></p>
<p><span style="font-size: 16px">女人多谄曲，常怀于嫉妒，乐造作不善，于业得自在。</span></p>
<p><span style="font-size: 16px">巧言诳于他，常生和合想，无正念思惟，喜赞于欲事……</span></p>
<p><span style="font-size: 16px">破坏于善法，及损恼众生，为恶道之因，是诸佛所说。</span></p>
<p><span style="font-size: 16px">口虽出美言，心中常蕴毒，于其所恋慕，其志曾无定……</span></p>
<p><span style="font-size: 16px">天人阿修罗，夜叉鬼神等，堕于险难中，皆由女人故……</span></p>
<p><span style="font-size: 16px">女人无慈心，常怀于嫉妒，此非无端由，皆因于男子……</span></p>
<p><span style="font-size: 16px">女人最险诈，无能过彼者，多作于方便，而希于宠爱……</span></p>
<p><span style="font-size: 16px">女人极险恶，不念其恩德，彼厄难相临，则生于弃舍。</span></p>
<p><span style="font-size: 16px">女人心散乱，起种种思惟，能诳诱于他，如蜜和诸毒……</span></p>
<p><span style="font-size: 16px">余索缚于人，烧斫皆令断；是女索不然，能牵趣恶道……</span></p>
<p><span style="font-size: 16px">好发巧言词，诳惑而无愧；当知女人者，与冤则无异！</span></p>
<p><span style="font-size: 16px">——《诸法集要经·卷四》《大正藏》第十七册页478中－479中</span></p>
<p><span style="font-size: 16px">★</span></p>
<p><span style="font-size: 16px">女人有九恶法，云何为九？</span></p>
<p><span style="font-size: 16px">一者、女人臭秽不净。</span></p>
<p><span style="font-size: 16px">二者、女人恶口。</span></p>
<p><span style="font-size: 16px">三者、女人无反覆。</span></p>
<p><span style="font-size: 16px">四者、女人嫉妒。</span></p>
<p><span style="font-size: 16px">五者、女人悭嫉。</span></p>
<p><span style="font-size: 16px">六者、女人多喜游行。</span></p>
<p><span style="font-size: 16px">七者、女人多嗔恚。</span></p>
<p><span style="font-size: 16px">八者、女人多妄语。</span></p>
<p><span style="font-size: 16px">九者、女人所言轻举。</span></p>
<p><span style="font-size: 16px">是诸比丘，女人有此九法弊恶之行。</span></p>
<p><span style="font-size: 16px">——《增壹阿含经·卷四十一》《大正藏》第二册页769下</span></p>
<p><span style="font-size: 16px">★</span></p>
<p><span style="font-size: 16px">汝身骨干立，皮肉相缠裹。</span></p>
<p><span style="font-size: 16px">不净内充满，无一是好物。</span></p>
<p><span style="font-size: 16px">革囊盛屎尿，九孔常流出。</span></p>
<p><span style="font-size: 16px">如鬼无所直，何足以自贵？</span></p>
<p><span style="font-size: 16px">汝身如行厕，薄皮以自覆。</span></p>
<p><span style="font-size: 16px">智者所弃远，如人舍厕去。</span></p>
<p><span style="font-size: 16px">若人知汝身，如我所厌恶。</span></p>
<p><span style="font-size: 16px">一切皆远离，如人避屎坑。</span></p>
<p><span style="font-size: 16px">汝身自严饰，花香以璎珞。</span></p>
<p><span style="font-size: 16px">凡夫所贪爱，智者所不惑。</span></p>
<p><span style="font-size: 16px">汝是不净聚，集诸秽恶物。</span></p>
<p><span style="font-size: 16px">如庄严厕舍，愚者以为好。</span></p>
<p><span style="font-size: 16px">汝胁肋著脊，如椽依栋住。</span></p>
<p><span style="font-size: 16px">五藏在腹内，不净如屎箧。</span></p>
<p><span style="font-size: 16px">汝身如粪舍，愚夫所保爱。</span></p>
<p><span style="font-size: 16px">饰以珠璎珞，外好如画瓶。</span></p>
<p><span style="font-size: 16px">若人欲染空，终始不可著。</span></p>
<p><span style="font-size: 16px">汝欲来娆我，如蛾自投火。</span></p>
<p><span style="font-size: 16px">一切诸欲毒，我今已灭尽。</span></p>
<p><span style="font-size: 16px">五欲已远离，魔网已坏裂。</span></p>
<p><span style="font-size: 16px">我心如虚空，一切无所著。</span></p>
<p><span style="font-size: 16px">正使天欲来，不能染我心。</span></p>
<p><span style="font-size: 16px">——《禅法要解·卷上》《大正藏》第十五册页286下－287上</span></p>
<p><span style="font-size: 16px">★夫在家俗女，恚毒多过，佛说邪谄甚于男子，或假涂面首，雕饰姿庄。或绮罗花服，诳诱愚夫。或骄弄唇口，邪眄歌笑。或咨磋吟咏，瞻视转变。或出胸露手，掩面藏头。或缓步徐行，摇身弄影。或开眼闭目，乍悲乍喜。幻惑愚夫，令心妄著，如是妖伪，卒难述尽，凡夫迷醉，皆为所惑。譬如奸贼种种多诈，亦如画瓶储粪诳人，亦如高罗群鸟落之。亦如密网众鱼投之，亦如暗坑盲者陷之，亦如飞蛾见火投之。亦如苍蝇贪乐臭尸。近则失国破家，触则如把毒蛇。外言如蜜，内心如鸩。家贫困苦皆由女人，出外丧身亦由女人，室家不和亦由女人。男女反逆亦由女人，兄弟离散亦由女人，宗亲疏索亦由女人。堕落恶道亦由女人，不生人天亦由女人，障善业道亦由女人。不入圣果亦由女人。如是过患不可具论，众生如是，甚为可怖。常为欲火所烧，而不能离，致受殃苦，尔来不绝也。</span></p>
<p><span style="font-size: 16px">——《诸经要集·卷七》《大正藏》第五十四册页58下</span></p>
<p><span style="font-size: 16px">★书云仲尼称：难养小人与女子，近之则不逊，远之则怨也。是以经言：妖冶女人，有八十四态。大态有八，慧人所恶。</span></p>
<p><span style="font-size: 16px">一者、嫉妒。</span></p>
<p><span style="font-size: 16px">二者、妄嗔。</span></p>
<p><span style="font-size: 16px">三者、骂詈。</span></p>
<p><span style="font-size: 16px">四者、咒诅。</span></p>
<p><span style="font-size: 16px">五者、镇压。</span></p>
<p><span style="font-size: 16px">六者、悭贪。</span></p>
<p><span style="font-size: 16px">七者、好饰。</span></p>
<p><span style="font-size: 16px">八者、含毒。</span></p>
<p><span style="font-size: 16px">是为八大态，是故女人，多诸妖媚。</span></p>
<p><span style="font-size: 16px">愿舍谄邪以求正法。早得出家自利利人。</span></p>
<p><span style="font-size: 16px">——《诸经要集·卷七》《大正藏》第五十四册页61上</span></p>
<p><span style="font-size: 16px">★《增一阿含经》云：宁以火烧铁锥而刺于眼，不以视色兴起乱想。</span></p>
<p><span style="font-size: 16px">——《法苑珠林·卷七十五》《大正藏》第五十三册页848上</span></p>
<p><span style="font-size: 16px">★</span></p>
<p><span style="font-size: 16px">女为恶根本，能失一切物。</span></p>
<p><span style="font-size: 16px">若人乐妇女，乐则不可得。</span></p>
<p><span style="font-size: 16px">一切法中恶，妇女多谄妒。</span></p>
<p><span style="font-size: 16px">丈夫因妇女，能令二世失。……</span></p>
<p><span style="font-size: 16px">丈夫欲染心，妇女令人失。</span></p>
<p><span style="font-size: 16px">此世未来世，女失第一失。</span></p>
<p><span style="font-size: 16px">——《正法念处经·卷十四》《大正藏》第十七册页79中－下</span></p>
<p><span style="font-size: 16px">★《大智度论》云：女人相者，若得敬待，则令夫心高。若敬待情舍，则令夫心怖。女人如是恒以烦恼忧怖，女人云何可近亲好？</span></p>
<p><span style="font-size: 16px">——《诸经要集·卷七》《大正藏》第五十四册页61上</span></p>
<p><span style="font-size: 16px">★《萨婆多论》云：宁以身分内毒蛇口中，不犯女人。</span></p>
<p><span style="font-size: 16px">蛇有三事害人：</span></p>
<p><span style="font-size: 16px">有见而害人，</span></p>
<p><span style="font-size: 16px">有触而害人，</span></p>
<p><span style="font-size: 16px">有啮而害人。</span></p>
<p><span style="font-size: 16px">女人亦有三害：</span></p>
<p><span style="font-size: 16px">若见女人，心发欲相，灭人善法。</span></p>
<p><span style="font-size: 16px">若触女人，身犯中罪，灭人善法。</span></p>
<p><span style="font-size: 16px">若共交会，身犯重罪，灭人善法。</span></p>
<p><span style="font-size: 16px">——《诸经要集·卷七》《大正藏》第五十四册页61中</span></p>
<p><span style="font-size: 16px">★</span></p>
<p><span style="font-size: 16px">复有七害：</span></p>
<p><span style="font-size: 16px">一者、若为毒蛇所害，害此一身。若为女人所害，害无数身。</span></p>
<p><span style="font-size: 16px">二者、若为毒蛇所害，害报得无记身。若为女人所害，害善法身。</span></p>
<p><span style="font-size: 16px">三者、若为毒蛇所害，害五识身。若为女人所害，害六识身。</span></p>
<p><span style="font-size: 16px">四者、若为毒蛇所害，得入清众。若为女人所害，不与僧同。</span></p>
<p><span style="font-size: 16px">五者、若为毒蛇所害，得生天上人中，值遇贤圣。若为女人所害，入三恶道。</span></p>
<p><span style="font-size: 16px">六者、若为毒蛇所害，故得四沙门果。若为女人所害，于八正道无所成益。</span></p>
<p><span style="font-size: 16px">七者、若为毒蛇所害，人则慈念而救护之。若为女人所害，众共弃舍无心喜乐。</span></p>
<p><span style="font-size: 16px">以是因缘故，宁以身分内毒蛇口中，终不以此而触女人。</span></p>
<p><span style="font-size: 16px">——《诸经要集·卷七》《大正藏》第五十四册页61中</span></p>
<p><span style="font-size: 16px">★《增一阿含经》云：女人有五力轻慢夫主，云何为五？</span></p>
<p><span style="font-size: 16px">一、色力。</span></p>
<p><span style="font-size: 16px">二、亲族之力。</span></p>
<p><span style="font-size: 16px">三、田业之力。</span></p>
<p><span style="font-size: 16px">四、儿力。</span></p>
<p><span style="font-size: 16px">五、自守力。</span></p>
<p><span style="font-size: 16px">是谓女人有此五力，便轻慢夫主。夫有一力，尽覆蔽彼女人，所谓富贵力也。</span></p>
<p><span style="font-size: 16px">——《诸经要集·卷七》《大正藏》第五十四册页61中</span></p>
<p><span style="font-size: 16px">★尔时世尊告诸比丘，女人有五欲想，云何为五？</span></p>
<p><span style="font-size: 16px">一、生豪贵之家。</span></p>
<p><span style="font-size: 16px">二、嫁适富贵之家。</span></p>
<p><span style="font-size: 16px">三、使我夫主言从语用。</span></p>
<p><span style="font-size: 16px">四、多有儿。</span></p>
<p><span style="font-size: 16px">五、在家独得由己。</span></p>
<p><span style="font-size: 16px">是谓有此五事可欲之想。</span></p>
<p><span style="font-size: 16px">——《诸经要集·卷七》《大正藏》第五十四册页61下</span></p>
<p><span style="font-size: 16px">★以业果报发起欲行，贪著丈夫不知厌足。其妇女人，若见丈夫，即作美言，瞻视熟视，视已复视，瞻仰观察，意念欲事。面看邪视，欲取他面，齿衔下唇。面作青紫，以欲心故，额上汗流，若安时即不欲起。若复立时，复不欲坐，木枝画地，摇弄两手，或行三步，至第四步，左右瞻看，或在门颊，嚬呻出息，委陀屈曲。左手举衣，右手拍髀，又以指爪而刮齿牙，草杖摘齿。手搔脑后，宣露脚胫。呜他儿口，平行而蹶，急视诸方，如是等相。当知妇人欲事以发，厌离弃舍，勿令流转生大暗中。</span></p>
<p><span style="font-size: 16px">——《诸经要集·卷七》《大正藏》第五十四册页61下－62上</span></p>
<p><span style="font-size: 16px">★《阿含口解十二因缘经》云：有阿罗汉，以天眼彻视，见女人堕地狱中者甚多。便问佛。何以故。佛言。用四因缘故。</span></p>
<p><span style="font-size: 16px">一、由贪珍宝物衣被欲心多故。</span></p>
<p><span style="font-size: 16px">二、由相嫉妒故。</span></p>
<p><span style="font-size: 16px">三、由多口舌故。</span></p>
<p><span style="font-size: 16px">四、作姿态淫意多故。</span></p>
<p><span style="font-size: 16px">以是因缘堕狱多尔。</span></p>
<p><span style="font-size: 16px">——《诸经要集·卷七》《大正藏》第五十四册页62上</span></p>
<p><span style="font-size: 16px">★佛告大王：妖蛊女人有八十四态，大态有八，慧人所恶，何谓为八？</span></p>
<p><span style="font-size: 16px">一者、嫉妒</span></p>
<p><span style="font-size: 16px">二者、妄嗔</span></p>
<p><span style="font-size: 16px">三者、骂詈</span></p>
<p><span style="font-size: 16px">四者、咒诅</span></p>
<p><span style="font-size: 16px">五者、镇压</span></p>
<p><span style="font-size: 16px">六者、悭贪</span></p>
<p><span style="font-size: 16px">七者、好饰</span></p>
<p><span style="font-size: 16px">八者、含毒</span></p>
<p><span style="font-size: 16px">是为八大态。</span></p>
<p><span style="font-size: 16px">——《法句譬喻经·卷四》《大正藏》第四册页604上</span></p>
<p><span style="font-size: 16px">★</span></p>
<p><span style="font-size: 16px">不简富与贫，无论良与贱。</span></p>
<p><span style="font-size: 16px">但令美容貌，便乱女人心。</span></p>
<p><span style="font-size: 16px">——《根本说一切有部毗奈耶·卷一》《大正藏》第二十三册页632中</span></p>
<div class="text-c" id="pages"></div>
</div>
      
    </div>
    
    
    

    

    

    

    <footer class="post-footer">
      

      
      
      

      
        <div class="post-nav">
          <div class="post-nav-next post-nav-item">
            
              <a href="/2019/08/03/没有智慧，害了自己还不知道/" rel="next" title="戒文~没有智慧，害了自己还不知道">
                <i class="fa fa-chevron-left"></i> 戒文~没有智慧，害了自己还不知道
              </a>
            
          </div>

          <span class="post-nav-divider"></span>

          <div class="post-nav-prev post-nav-item">
            
              <a href="/2019/08/03/印光法师苦口婆心之开示：手淫、纵欲的危害，世人应戒之/" rel="prev" title="戒文~印光法师苦口婆心之开示：手淫、纵欲的危害，世人应戒之">
                戒文~印光法师苦口婆心之开示：手淫、纵欲的危害，世人应戒之 <i class="fa fa-chevron-right"></i>
              </a>
            
          </div>
        </div>
      

      
      
    </footer>
  </div>
  
  
  
  </article>



    <div class="post-spread">
      
    </div>
  </div>


          </div>
          


          

  



        </div>
        
          
  
  <div class="sidebar-toggle">
    <div class="sidebar-toggle-line-wrap">
      <span class="sidebar-toggle-line sidebar-toggle-line-first"></span>
      <span class="sidebar-toggle-line sidebar-toggle-line-middle"></span>
      <span class="sidebar-toggle-line sidebar-toggle-line-last"></span>
    </div>
  </div>

  <aside id="sidebar" class="sidebar">
    
    <div class="sidebar-inner">

      

      

      <section class="site-overview-wrap sidebar-panel sidebar-panel-active">
        <div class="site-overview">
          <div class="site-author motion-element" itemprop="author" itemscope itemtype="http://schema.org/Person">
            
              <p class="site-author-name" itemprop="name">戒文</p>
              <p class="site-description motion-element" itemprop="description">一个专注戒色内容分享的网站</p>
          </div>

          <nav class="site-state motion-element">

            
              <div class="site-state-item site-state-posts">
              
                <a href="/archives/">
              
                  <span class="site-state-item-count">8061</span>
                  <span class="site-state-item-name">posts</span>
                </a>
              </div>
            

            

            

          </nav>

          

          

          
          

          
          

          

        </div>
      </section>

      

      

    </div>
  </aside>


        
      </div>
    </main>

    <footer id="footer" class="footer">
      <div class="footer-inner">
        <div class="copyright">&copy; <span itemprop="copyrightYear">2019</span>
  <span class="with-love">
    <i class="fa fa-user"></i>
  </span>
  <span class="author" itemprop="copyrightHolder">戒文</span>

  
</div>


  <div class="powered-by">Powered by <a class="theme-link" target="_blank" href="https://hexo.io">Hexo</a></div>



  <span class="post-meta-divider">|</span>



  <div class="theme-info">Theme &mdash; <a class="theme-link" target="_blank" href="https://github.com/iissnan/hexo-theme-next">NexT.Muse</a> v5.1.4</div>




        







        
      </div>
    </footer>

    
      <div class="back-to-top">
        <i class="fa fa-arrow-up"></i>
        
      </div>
    

    

  </div>

  

<script type="text/javascript">
  if (Object.prototype.toString.call(window.Promise) !== '[object Function]') {
    window.Promise = null;
  }
</script>









  












  
  
    <script type="text/javascript" src="/lib/jquery/index.js?v=2.1.3"></script>
  

  
  
    <script type="text/javascript" src="/lib/fastclick/lib/fastclick.min.js?v=1.0.6"></script>
  

  
  
    <script type="text/javascript" src="/lib/jquery_lazyload/jquery.lazyload.js?v=1.9.7"></script>
  

  
  
    <script type="text/javascript" src="/lib/velocity/velocity.min.js?v=1.2.1"></script>
  

  
  
    <script type="text/javascript" src="/lib/velocity/velocity.ui.min.js?v=1.2.1"></script>
  

  
  
    <script type="text/javascript" src="/lib/fancybox/source/jquery.fancybox.pack.js?v=2.1.5"></script>
  


  


  <script type="text/javascript" src="/js/src/utils.js?v=5.1.4"></script>

  <script type="text/javascript" src="/js/src/motion.js?v=5.1.4"></script>



  
  

  
  <script type="text/javascript" src="/js/src/scrollspy.js?v=5.1.4"></script>
<script type="text/javascript" src="/js/src/post-details.js?v=5.1.4"></script>



  


  <script type="text/javascript" src="/js/src/bootstrap.js?v=5.1.4"></script>



  


  




	





  





  












  





  

  

  

  
  

  

  

  

</body>
</html>
