<!DOCTYPE html>



  


<html class="theme-next muse use-motion" lang>
<head><meta name="generator" content="Hexo 3.9.0">
  <meta charset="UTF-8">
<meta http-equiv="X-UA-Compatible" content="IE=edge">
<meta name="viewport" content="width=device-width, initial-scale=1, maximum-scale=1">
<meta name="theme-color" content="#222">









<meta http-equiv="Cache-Control" content="no-transform">
<meta http-equiv="Cache-Control" content="no-siteapp">
















  
  
  <link href="/lib/fancybox/source/jquery.fancybox.css?v=2.1.5" rel="stylesheet" type="text/css">







<link href="/lib/font-awesome/css/font-awesome.min.css?v=4.6.2" rel="stylesheet" type="text/css">

<link href="/css/main.css?v=5.1.4" rel="stylesheet" type="text/css">


  <link rel="apple-touch-icon" sizes="180x180" href="/images/apple-touch-icon-next.png?v=5.1.4">


  <link rel="icon" type="image/png" sizes="32x32" href="/images/favicon-32x32-next.png?v=5.1.4">


  <link rel="icon" type="image/png" sizes="16x16" href="/images/favicon-16x16-next.png?v=5.1.4">


  <link rel="mask-icon" href="/images/logo.svg?v=5.1.4" color="#222">





  <meta name="keywords" content="Hexo, NexT">










<meta name="description" content="闻如是：一时，佛在拘深国，王号曰优填。拘深国有逝心，名摩回提，生女端正华色，世间少双。父睹女容一国希有，名曰无比。邻国诸王，群僚豪姓靡不娉焉。父答曰：“若有君子容与女齐，吾其应之。” 佛时行在其国，逝心睹佛三十二相、八十种好，身色紫金巍巍堂堂光仪无上，心喜而曰：“吾女获匹。”归语其妻曰：“吾为无比得婿，促庄饰女将往也。”夫妻共服饰，其女步瑶华光，珠玑璎珞庄严光国，夫妻共将女至佛所。 妻道见佛迹相">
<meta property="og:type" content="article">
<meta property="og:title" content="戒文~《佛说优填王经》">
<meta property="og:url" content="http://yoursite.com/2019/08/03/《佛说优填王经》/index.html">
<meta property="og:site_name" content="戒文">
<meta property="og:description" content="闻如是：一时，佛在拘深国，王号曰优填。拘深国有逝心，名摩回提，生女端正华色，世间少双。父睹女容一国希有，名曰无比。邻国诸王，群僚豪姓靡不娉焉。父答曰：“若有君子容与女齐，吾其应之。” 佛时行在其国，逝心睹佛三十二相、八十种好，身色紫金巍巍堂堂光仪无上，心喜而曰：“吾女获匹。”归语其妻曰：“吾为无比得婿，促庄饰女将往也。”夫妻共服饰，其女步瑶华光，珠玑璎珞庄严光国，夫妻共将女至佛所。 妻道见佛迹相">
<meta property="og:locale" content="default">
<meta property="og:updated_time" content="2019-08-03T08:31:30.922Z">
<meta name="twitter:card" content="summary">
<meta name="twitter:title" content="戒文~《佛说优填王经》">
<meta name="twitter:description" content="闻如是：一时，佛在拘深国，王号曰优填。拘深国有逝心，名摩回提，生女端正华色，世间少双。父睹女容一国希有，名曰无比。邻国诸王，群僚豪姓靡不娉焉。父答曰：“若有君子容与女齐，吾其应之。” 佛时行在其国，逝心睹佛三十二相、八十种好，身色紫金巍巍堂堂光仪无上，心喜而曰：“吾女获匹。”归语其妻曰：“吾为无比得婿，促庄饰女将往也。”夫妻共服饰，其女步瑶华光，珠玑璎珞庄严光国，夫妻共将女至佛所。 妻道见佛迹相">



<script type="text/javascript" id="hexo.configurations">
  var NexT = window.NexT || {};
  var CONFIG = {
    root: '/',
    scheme: 'Muse',
    version: '5.1.4',
    sidebar: {"position":"left","display":"post","offset":12,"b2t":false,"scrollpercent":false,"onmobile":false},
    fancybox: true,
    tabs: true,
    motion: {"enable":true,"async":false,"transition":{"post_block":"fadeIn","post_header":"slideDownIn","post_body":"slideDownIn","coll_header":"slideLeftIn","sidebar":"slideUpIn"}},
    duoshuo: {
      userId: '0',
      author: 'Author'
    },
    algolia: {
      applicationID: '',
      apiKey: '',
      indexName: '',
      hits: {"per_page":10},
      labels: {"input_placeholder":"Search for Posts","hits_empty":"We didn't find any results for the search: ${query}","hits_stats":"${hits} results found in ${time} ms"}
    }
  };
</script>



  <link rel="canonical" href="http://yoursite.com/2019/08/03/《佛说优填王经》/">





  <title>戒文~《佛说优填王经》 | 戒文</title>
  








</head>

<body itemscope itemtype="http://schema.org/WebPage" lang="default">

  
  
    
  

  <div class="container sidebar-position-left page-post-detail">
    <div class="headband"></div>

    <header id="header" class="header" itemscope itemtype="http://schema.org/WPHeader">
      <div class="header-inner"><div class="site-brand-wrapper">
  <div class="site-meta ">
    

    <div class="custom-logo-site-title">
      <a href="/" class="brand" rel="start">
        <span class="logo-line-before"><i></i></span>
        <span class="site-title">戒文</span>
        <span class="logo-line-after"><i></i></span>
      </a>
    </div>
      
        <p class="site-subtitle"></p>
      
  </div>

  <div class="site-nav-toggle">
    <button>
      <span class="btn-bar"></span>
      <span class="btn-bar"></span>
      <span class="btn-bar"></span>
    </button>
  </div>
</div>

<nav class="site-nav">
  

  
    <ul id="menu" class="menu">
      
        
        <li class="menu-item menu-item-home">
          <a href="/" rel="section">
            
              <i class="menu-item-icon fa fa-fw fa-home"></i> <br>
            
            Home
          </a>
        </li>
      
        
        <li class="menu-item menu-item-archives">
          <a href="/archives/" rel="section">
            
              <i class="menu-item-icon fa fa-fw fa-archive"></i> <br>
            
            Archives
          </a>
        </li>
      

      
    </ul>
  

  
</nav>



 </div>
    </header>

    <main id="main" class="main">
      <div class="main-inner">
        <div class="content-wrap">
          <div id="content" class="content">
            

  <div id="posts" class="posts-expand">
    

  

  
  
  

  <article class="post post-type-normal" itemscope itemtype="http://schema.org/Article">
  
  
  
  <div class="post-block">
    <link itemprop="mainEntityOfPage" href="http://yoursite.com/2019/08/03/《佛说优填王经》/">

    <span hidden itemprop="author" itemscope itemtype="http://schema.org/Person">
      <meta itemprop="name" content="戒文">
      <meta itemprop="description" content>
      <meta itemprop="image" content="/images/avatar.gif">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="戒文">
    </span>

    
      <header class="post-header">

        
        
          <h1 class="post-title" itemprop="name headline">戒文~《佛说优填王经》</h1>
        

        <div class="post-meta">
          <span class="post-time">
            
              <span class="post-meta-item-icon">
                <i class="fa fa-calendar-o"></i>
              </span>
              
                <span class="post-meta-item-text">Posted on</span>
              
              <time title="Post created" itemprop="dateCreated datePublished" datetime="2019-08-03T16:31:30+08:00">
                2019-08-03
              </time>
            

            

            
          </span>

          

          
            
          

          
          

          

          

          

        </div>
      </header>
    

    
    
    
    <div class="post-body" itemprop="articleBody">

      
      

      
        <div class="ahtcy_content">
<p><span style="font-size: 16px">闻如是：一时，佛在拘深国，王号曰优填。拘深国有逝心，名摩回提，生女端正华色，世间少双。父睹女容一国希有，名曰无比。邻国诸王，群僚豪姓靡不娉焉。父答曰：“若有君子容与女齐，吾其应之。”</span></p>
<p><span style="font-size: 16px">佛时行在其国，逝心睹佛三十二相、八十种好，身色紫金巍巍堂堂光仪无上，心喜而曰：“吾女获匹。”归语其妻曰：“吾为无比得婿，促庄饰女将往也。”夫妻共服饰，其女步瑶华光，珠玑璎珞庄严光国，夫妻共将女至佛所。</span></p>
<p><span style="font-size: 16px">妻道见佛迹相好之文光彩之色，非世所有，知为天尊，谓其夫曰：“此人足迹文理乃尔，非世所闻，斯将非凡，必自清净无复淫欲，将不取吾女，无自辱也。”</span></p>
<p><span style="font-size: 16px">夫曰：“何以知其然？”</span></p>
<p><span style="font-size: 16px">妻因说偈言：</span></p>
<p><span style="font-size: 16px">“淫人曳踵行， 恚者操指步，</span></p>
<p><span style="font-size: 16px">　愚者足躘地， 斯迹天人尊。”</span></p>
<p><span style="font-size: 16px">逝心曰：“非尔女人所知，汝不乐者便还归。”乃自将女诣佛所，稽首佛足白佛言：“大人勤劳教授，身无供养，有是粗女愿给箕帚。”</span></p>
<p><span style="font-size: 16px">佛言：“汝以女为好耶？”</span></p>
<p><span style="font-size: 16px">答曰：“生得此女，颜容实好，世间无双，诸国王豪姓多有求者不以应之。窃见大人光色巍巍非世所见，贪得供养故，宜自归耳！”</span></p>
<p><span style="font-size: 16px">佛言：“此女之好为著何许？”</span></p>
<p><span style="font-size: 16px">逝心曰：“从头至足周遍观之无不好也。”</span></p>
<p><span style="font-size: 16px">佛言：“惑哉肉眼！吾观之从头至足无一好耶！若头上有发，但是毛象马之尾亦皆尔也。发下有髑髅，但是骨屠家猪头骨亦尔也。头中有脑者，如泥腥臊送。鼻下之著地莫能蹈者，目者是脆决之纯汁，鼻中有涕，口但有唾，腹藏肝肺皆亦腥臊，肠胃膀胱但成屎尿腐臭难论，腹为帏囊裹诸不净，四支手足骨骨相拄筋连皮韬，但恃气息以动作之。譬若木人机关作之，既毕解列其体，节节相离，手足狼藉，人亦如是，有何等好而云少双？昔者吾在贝多树下，第六魔天王庄饰三女，颜容华色天中无比非徒此论，欲以坏吾道意。我为说身中秽恶，即皆化成老母形坏不复惭愧而去。今是屎囊，欲何所恋？急将还去，吾不取也。”</span></p>
<p><span style="font-size: 16px">逝心闻佛所说，忽然惭耻无辞复言，又白佛言：“若仁不取者，更以妻优填王可乎不？”佛不答焉。</span></p>
<p><span style="font-size: 16px">逝心即送女与优填王。王获女大悦，拜父为太傅，为女兴宫，伎乐千人以给侍之。王正后师事佛，得须陀洹道。此女赞之于王，王惑其言以百箭射其后，后见箭不惧都无恚怒，一意念佛慈心长跪向王，箭皆绕后三匝还住王前。百箭皆尔，王乃自惊畅然而惧，即驾白象金车驰诣佛所。未到下车，避从步进，稽首佛足，长跪自陈曰：“吾有重咎在三尊，所以彼淫妖从欲兴邪，于佛圣众每一恶念，以箭百枚射佛弟子，如事陈之睹之心惧。唯佛至真无量之慈，白衣弟子慈力乃尔，岂况无上正真佛乎！我今首过归命三尊，唯佛弘慈原赦其咎。”</span></p>
<p><span style="font-size: 16px">佛笑曰：“善哉王！觉恶悔过，此明人行也，吾受王善意。”王稽首，如是至三，佛亦三受之。</span></p>
<p><span style="font-size: 16px">王又头面著地，退就坐曰：“禀气凶顽，忿戾自恣，无忍辱心，三毒不除恶行快意，顺女妖邪不知其恶，自惟寿终必入地狱。愿佛加哀，广说女恶魑魅之态，入其罗网少能自拔，吾闻其祸必以自诫，国民巨细得以改操。”</span></p>
<p><span style="font-size: 16px">佛言：“用此问为且说余义。”</span></p>
<p><span style="font-size: 16px">王曰：“余事异日说之不晚，女乱惑意凶祸之大，不闻其祸何缘远之？愿佛具为吾释地狱之变，及女人之秽。”</span></p>
<p><span style="font-size: 16px">佛言：“具听！男子有淫之恶却睹女妖。”</span></p>
<p><span style="font-size: 16px">王曰：“善！愿受明教。”</span></p>
<p><span style="font-size: 16px">佛言：“具听！男子有四恶急所，当知世有淫夫，恒想睹女思闻妖声，远舍正法疑真信邪，淫网所綶没在盲冥，为欲所使如奴畏主，贪乐女色不觉九孔恶露之臭秽，浑沌欲中如猪处溷不觉其臭，快以为安不计后当在无泽之狱受痛无极，注心在淫啖其涕唾玩其脓血，珍之如玉甘之如蜜，故曰欲态之士，此为一恶态也。又亲之养子怀妊生育，稚得长大勤苦难论，到子成人，擢家竭财，膝行肘步，因媒表情致彼为妻，若在异域寻而追之，不问远近不避勤苦，注意在淫捐忘亲老，既得为妻贵之如宝，欲私相娱乐恶见父母，信其妖言，或致斗讼不惟身所从生，孤亲无量之恩，斯谓二恶态也。</span></p>
<p><span style="font-size: 16px">又人处世勤苦疲劳，躬自致财本自诚信，敬道之意尊戴沙门，梵志之心觉世非常布施为福，取妻之后，情惑淫欲愚蔽自拥，背真向邪专由女色，若有布施之意，虽欲发言相呼女色，绝清净行更成小人，不识佛经之戒、祸福之归，苟为淫色投身罗网，必堕恶道终而不改，斯谓三恶态也。又为人子不惟养恩，治生致财不以养亲，但以东西广求淫路，怀持宝物招人妇女，或杀六畜淫祀鬼神，饮酒歌舞合会之后，至求方便更相招呼，以遂奸情，及其获偶，喜无以喻，淫结缚著无所复识，当尔之时唯此为乐，不觉恶露之臭秽、地狱之苦痛，一则可笑，二则可畏，譬若狂犬不知其非，斯谓四恶态也。”</span></p>
<p><span style="font-size: 16px">佛言：“男子有是四恶用堕三塗，当审远此态免苦耳！复听说女人之恶。”佛便说偈言：</span></p>
<p><span style="font-size: 16px">“已为欲所使， 放意不能安，</span></p>
<p><span style="font-size: 16px">　习施于非法， 将何以为贤？</span></p>
<p><span style="font-size: 16px">　欲为畜生行， 以欲还自殃，</span></p>
<p><span style="font-size: 16px">　溷虫在臭中， 不知为处难。</span></p>
<p><span style="font-size: 16px">　如虫在冥中， 不知东以西，</span></p>
<p><span style="font-size: 16px">　结著于淫欲， 恶此亦虫论。</span></p>
<p><span style="font-size: 16px">　淫既不见道， 日夜种罪根，</span></p>
<p><span style="font-size: 16px">　现世君臣乱， 上下为迷昏。</span></p>
<p><span style="font-size: 16px">　王法为错乱， 正法为迷焚，</span></p>
<p><span style="font-size: 16px">　农夫舍常业， 贾人为弥连。</span></p>
<p><span style="font-size: 16px">　现世更牢狱， 死复入太山，</span></p>
<p><span style="font-size: 16px">　当受百种毒， 其痛难可当。</span></p>
<p><span style="font-size: 16px">　洋铜灌其口， 山连笮其身，</span></p>
<p><span style="font-size: 16px">　此辈有百数， 难可一一陈。</span></p>
<p><span style="font-size: 16px">　常在三恶道， 宛转如车轮，</span></p>
<p><span style="font-size: 16px">　若世时有佛， 而已不得闻。</span></p>
<p><span style="font-size: 16px">　女人最为恶， 难与为因缘，</span></p>
<p><span style="font-size: 16px">　恩爱一缚著， 牵人入罪门。</span></p>
<p><span style="font-size: 16px">　女人为何好？ 但是屎尿囊！</span></p>
<p><span style="font-size: 16px">　何不谛系视， 为此而狂荒。</span></p>
<p><span style="font-size: 16px">　其内甚臭秽， 外为严饰容，</span></p>
<p><span style="font-size: 16px">　家有含毒蝎， 剧如蛇以龙。</span></p>
<p><span style="font-size: 16px">　譬如锦韬牟， 罗縠綶锋铓，</span></p>
<p><span style="font-size: 16px">　愚者睹其表， 玩之以自殃。</span></p>
<p><span style="font-size: 16px">　智者觉而舍， 痴者致死伤，</span></p>
<p><span style="font-size: 16px">　淫欲亦如是， 抱刃以自丧。</span></p>
<p><span style="font-size: 16px">　睹新即厌故， 所乐亦无常，</span></p>
<p><span style="font-size: 16px">　言为刀斧截， 笑为棘以荆。</span></p>
<p><span style="font-size: 16px">　内怀臭秽毒， 饰外以华香，</span></p>
<p><span style="font-size: 16px">　痴人贪其味， 不惟后受殃。</span></p>
<p><span style="font-size: 16px">　譬若鸩毒药， 以和甘露浆，</span></p>
<p><span style="font-size: 16px">　所向无不坏， 饮之皆仆僵。</span></p>
<p><span style="font-size: 16px">　亦如薪得火， 草木被重霜，</span></p>
<p><span style="font-size: 16px">　睹表不计里， 是为最非详。</span></p>
<p><span style="font-size: 16px">　女毒甚于是， 草乃见形伤，</span></p>
<p><span style="font-size: 16px">　绝欲以求道， 故有淫欲情。</span></p>
<p><span style="font-size: 16px">　其形甚易见， 痴人情不绝，</span></p>
<p><span style="font-size: 16px">　罗网四面张， 去道如丝发。</span></p>
<p><span style="font-size: 16px">　人本清净种， 如鱼处深渊，</span></p>
<p><span style="font-size: 16px">　智者乃自觉， 著网不得还。</span></p>
<p><span style="font-size: 16px">　欲网甚于是， 结缚甚欲坚，</span></p>
<p><span style="font-size: 16px">　投身置荆棘， 可得脱其身。</span></p>
<p><span style="font-size: 16px">　譬若饥猿猴， 望见熟甘果，</span></p>
<p><span style="font-size: 16px">　专心投色欲， 是辈百向堕。</span></p>
<p><span style="font-size: 16px">　亦如鱼食钩， 飞蛾入灯火，</span></p>
<p><span style="font-size: 16px">　愚者见欢喜， 不惟后受祸。”</span></p>
<p><span style="font-size: 16px">佛说如是，优填王欢喜即以头面著地，白佛言：“实从生以来，不闻女人之恶乃尔！男子悖乱随之堕罪，但不知故不制心意。从今已后终身自悔，归命三尊不敢复犯。”为佛作礼，欢喜而去。</span></p>
<div class="text-c" id="pages"></div>
</div>
      
    </div>
    
    
    

    

    

    

    <footer class="post-footer">
      

      
      
      

      
        <div class="post-nav">
          <div class="post-nav-next post-nav-item">
            
              <a href="/2019/08/03/净土法门：穿得愈少愈暴露，跟地狱愈接近/" rel="next" title="戒文~净土法门：穿得愈少愈暴露，跟地狱愈接近">
                <i class="fa fa-chevron-left"></i> 戒文~净土法门：穿得愈少愈暴露，跟地狱愈接近
              </a>
            
          </div>

          <span class="post-nav-divider"></span>

          <div class="post-nav-prev post-nav-item">
            
              <a href="/2019/08/03/宣化上人：六欲天的欲乐/" rel="prev" title="戒文~宣化上人：六欲天的欲乐">
                戒文~宣化上人：六欲天的欲乐 <i class="fa fa-chevron-right"></i>
              </a>
            
          </div>
        </div>
      

      
      
    </footer>
  </div>
  
  
  
  </article>



    <div class="post-spread">
      
    </div>
  </div>


          </div>
          


          

  



        </div>
        
          
  
  <div class="sidebar-toggle">
    <div class="sidebar-toggle-line-wrap">
      <span class="sidebar-toggle-line sidebar-toggle-line-first"></span>
      <span class="sidebar-toggle-line sidebar-toggle-line-middle"></span>
      <span class="sidebar-toggle-line sidebar-toggle-line-last"></span>
    </div>
  </div>

  <aside id="sidebar" class="sidebar">
    
    <div class="sidebar-inner">

      

      

      <section class="site-overview-wrap sidebar-panel sidebar-panel-active">
        <div class="site-overview">
          <div class="site-author motion-element" itemprop="author" itemscope itemtype="http://schema.org/Person">
            
              <p class="site-author-name" itemprop="name">戒文</p>
              <p class="site-description motion-element" itemprop="description">一个专注戒色内容分享的网站</p>
          </div>

          <nav class="site-state motion-element">

            
              <div class="site-state-item site-state-posts">
              
                <a href="/archives/">
              
                  <span class="site-state-item-count">8061</span>
                  <span class="site-state-item-name">posts</span>
                </a>
              </div>
            

            

            

          </nav>

          

          

          
          

          
          

          

        </div>
      </section>

      

      

    </div>
  </aside>


        
      </div>
    </main>

    <footer id="footer" class="footer">
      <div class="footer-inner">
        <div class="copyright">&copy; <span itemprop="copyrightYear">2019</span>
  <span class="with-love">
    <i class="fa fa-user"></i>
  </span>
  <span class="author" itemprop="copyrightHolder">戒文</span>

  
</div>


  <div class="powered-by">Powered by <a class="theme-link" target="_blank" href="https://hexo.io">Hexo</a></div>



  <span class="post-meta-divider">|</span>



  <div class="theme-info">Theme &mdash; <a class="theme-link" target="_blank" href="https://github.com/iissnan/hexo-theme-next">NexT.Muse</a> v5.1.4</div>




        







        
      </div>
    </footer>

    
      <div class="back-to-top">
        <i class="fa fa-arrow-up"></i>
        
      </div>
    

    

  </div>

  

<script type="text/javascript">
  if (Object.prototype.toString.call(window.Promise) !== '[object Function]') {
    window.Promise = null;
  }
</script>









  












  
  
    <script type="text/javascript" src="/lib/jquery/index.js?v=2.1.3"></script>
  

  
  
    <script type="text/javascript" src="/lib/fastclick/lib/fastclick.min.js?v=1.0.6"></script>
  

  
  
    <script type="text/javascript" src="/lib/jquery_lazyload/jquery.lazyload.js?v=1.9.7"></script>
  

  
  
    <script type="text/javascript" src="/lib/velocity/velocity.min.js?v=1.2.1"></script>
  

  
  
    <script type="text/javascript" src="/lib/velocity/velocity.ui.min.js?v=1.2.1"></script>
  

  
  
    <script type="text/javascript" src="/lib/fancybox/source/jquery.fancybox.pack.js?v=2.1.5"></script>
  


  


  <script type="text/javascript" src="/js/src/utils.js?v=5.1.4"></script>

  <script type="text/javascript" src="/js/src/motion.js?v=5.1.4"></script>



  
  

  
  <script type="text/javascript" src="/js/src/scrollspy.js?v=5.1.4"></script>
<script type="text/javascript" src="/js/src/post-details.js?v=5.1.4"></script>



  


  <script type="text/javascript" src="/js/src/bootstrap.js?v=5.1.4"></script>



  


  




	





  





  












  





  

  

  

  
  

  

  

  

</body>
</html>
