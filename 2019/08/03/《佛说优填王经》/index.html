<!DOCTYPE html>
<html>
<head><meta name="generator" content="Hexo 3.9.0">
  <meta charset="utf-8">
  

  
  <title>戒文~《佛说优填王经》 | 戒文</title>
  <meta name="viewport" content="width=device-width, initial-scale=1, maximum-scale=1">
  <meta name="description" content="闻如是：一时，佛在拘深国，王号曰优填。拘深国有逝心，名摩回提，生女端正华色，世间少双。父睹女容一国希有，名曰无比。邻国诸王，群僚豪姓靡不娉焉。父答曰：“若有君子容与女齐，吾其应之。” 佛时行在其国，逝心睹佛三十二相、八十种好，身色紫金巍巍堂堂光仪无上，心喜而曰：“吾女获匹。”归语其妻曰：“吾为无比得婿，促庄饰女将往也。”夫妻共服饰，其女步瑶华光，珠玑璎珞庄严光国，夫妻共将女至佛所。 妻道见佛迹相">
<meta property="og:type" content="article">
<meta property="og:title" content="戒文~《佛说优填王经》">
<meta property="og:url" content="http://yoursite.com/2019/08/03/《佛说优填王经》/index.html">
<meta property="og:site_name" content="戒文">
<meta property="og:description" content="闻如是：一时，佛在拘深国，王号曰优填。拘深国有逝心，名摩回提，生女端正华色，世间少双。父睹女容一国希有，名曰无比。邻国诸王，群僚豪姓靡不娉焉。父答曰：“若有君子容与女齐，吾其应之。” 佛时行在其国，逝心睹佛三十二相、八十种好，身色紫金巍巍堂堂光仪无上，心喜而曰：“吾女获匹。”归语其妻曰：“吾为无比得婿，促庄饰女将往也。”夫妻共服饰，其女步瑶华光，珠玑璎珞庄严光国，夫妻共将女至佛所。 妻道见佛迹相">
<meta property="og:locale" content="default">
<meta property="og:updated_time" content="2019-08-03T08:31:30.922Z">
<meta name="twitter:card" content="summary">
<meta name="twitter:title" content="戒文~《佛说优填王经》">
<meta name="twitter:description" content="闻如是：一时，佛在拘深国，王号曰优填。拘深国有逝心，名摩回提，生女端正华色，世间少双。父睹女容一国希有，名曰无比。邻国诸王，群僚豪姓靡不娉焉。父答曰：“若有君子容与女齐，吾其应之。” 佛时行在其国，逝心睹佛三十二相、八十种好，身色紫金巍巍堂堂光仪无上，心喜而曰：“吾女获匹。”归语其妻曰：“吾为无比得婿，促庄饰女将往也。”夫妻共服饰，其女步瑶华光，珠玑璎珞庄严光国，夫妻共将女至佛所。 妻道见佛迹相">
  
    <link rel="alternate" href="/atom.xml" title="戒文" type="application/atom+xml">
  
  
    <link rel="icon" href="/favicon.png">
  
  
    <link href="//fonts.googleapis.com/css?family=Source+Code+Pro" rel="stylesheet" type="text/css">
  
  <link rel="stylesheet" href="/css/style.css">
</head>
</html>
<body>
  <div id="container">
    <div id="wrap">
      <header id="header">
  <div id="banner"></div>
  <div id="header-outer" class="outer">
    <div id="header-title" class="inner">
      <h1 id="logo-wrap">
        <a href="/" id="logo">戒文</a>
      </h1>
      
    </div>
    <div id="header-inner" class="inner">
      <nav id="main-nav">
        <a id="main-nav-toggle" class="nav-icon"></a>
        
          <a class="main-nav-link" href="/">Home</a>
        
          <a class="main-nav-link" href="/archives">Archives</a>
        
      </nav>
      <nav id="sub-nav">
        
          <a id="nav-rss-link" class="nav-icon" href="/atom.xml" title="RSS Feed"></a>
        
        <a id="nav-search-btn" class="nav-icon" title="Search"></a>
      </nav>
      <div id="search-form-wrap">
        <form action="//google.com/search" method="get" accept-charset="UTF-8" class="search-form"><input type="search" name="q" class="search-form-input" placeholder="Search"><button type="submit" class="search-form-submit">&#xF002;</button><input type="hidden" name="sitesearch" value="http://yoursite.com"></form>
      </div>
    </div>
  </div>
</header>
      <div class="outer">
        <section id="main"><article id="post-《佛说优填王经》" class="article article-type-post" itemscope itemprop="blogPost">
  <div class="article-meta">
    <a href="/2019/08/03/《佛说优填王经》/" class="article-date">
  <time datetime="2019-08-03T08:31:30.920Z" itemprop="datePublished">2019-08-03</time>
</a>
    
  </div>
  <div class="article-inner">
    
    
      <header class="article-header">
        
  
    <h1 class="article-title" itemprop="name">
      戒文~《佛说优填王经》
    </h1>
  

      </header>
    
    <div class="article-entry" itemprop="articleBody">
      
        <div class="ahtcy_content">
<p><span style="font-size: 16px">闻如是：一时，佛在拘深国，王号曰优填。拘深国有逝心，名摩回提，生女端正华色，世间少双。父睹女容一国希有，名曰无比。邻国诸王，群僚豪姓靡不娉焉。父答曰：“若有君子容与女齐，吾其应之。”</span></p>
<p><span style="font-size: 16px">佛时行在其国，逝心睹佛三十二相、八十种好，身色紫金巍巍堂堂光仪无上，心喜而曰：“吾女获匹。”归语其妻曰：“吾为无比得婿，促庄饰女将往也。”夫妻共服饰，其女步瑶华光，珠玑璎珞庄严光国，夫妻共将女至佛所。</span></p>
<p><span style="font-size: 16px">妻道见佛迹相好之文光彩之色，非世所有，知为天尊，谓其夫曰：“此人足迹文理乃尔，非世所闻，斯将非凡，必自清净无复淫欲，将不取吾女，无自辱也。”</span></p>
<p><span style="font-size: 16px">夫曰：“何以知其然？”</span></p>
<p><span style="font-size: 16px">妻因说偈言：</span></p>
<p><span style="font-size: 16px">“淫人曳踵行， 恚者操指步，</span></p>
<p><span style="font-size: 16px">　愚者足躘地， 斯迹天人尊。”</span></p>
<p><span style="font-size: 16px">逝心曰：“非尔女人所知，汝不乐者便还归。”乃自将女诣佛所，稽首佛足白佛言：“大人勤劳教授，身无供养，有是粗女愿给箕帚。”</span></p>
<p><span style="font-size: 16px">佛言：“汝以女为好耶？”</span></p>
<p><span style="font-size: 16px">答曰：“生得此女，颜容实好，世间无双，诸国王豪姓多有求者不以应之。窃见大人光色巍巍非世所见，贪得供养故，宜自归耳！”</span></p>
<p><span style="font-size: 16px">佛言：“此女之好为著何许？”</span></p>
<p><span style="font-size: 16px">逝心曰：“从头至足周遍观之无不好也。”</span></p>
<p><span style="font-size: 16px">佛言：“惑哉肉眼！吾观之从头至足无一好耶！若头上有发，但是毛象马之尾亦皆尔也。发下有髑髅，但是骨屠家猪头骨亦尔也。头中有脑者，如泥腥臊送。鼻下之著地莫能蹈者，目者是脆决之纯汁，鼻中有涕，口但有唾，腹藏肝肺皆亦腥臊，肠胃膀胱但成屎尿腐臭难论，腹为帏囊裹诸不净，四支手足骨骨相拄筋连皮韬，但恃气息以动作之。譬若木人机关作之，既毕解列其体，节节相离，手足狼藉，人亦如是，有何等好而云少双？昔者吾在贝多树下，第六魔天王庄饰三女，颜容华色天中无比非徒此论，欲以坏吾道意。我为说身中秽恶，即皆化成老母形坏不复惭愧而去。今是屎囊，欲何所恋？急将还去，吾不取也。”</span></p>
<p><span style="font-size: 16px">逝心闻佛所说，忽然惭耻无辞复言，又白佛言：“若仁不取者，更以妻优填王可乎不？”佛不答焉。</span></p>
<p><span style="font-size: 16px">逝心即送女与优填王。王获女大悦，拜父为太傅，为女兴宫，伎乐千人以给侍之。王正后师事佛，得须陀洹道。此女赞之于王，王惑其言以百箭射其后，后见箭不惧都无恚怒，一意念佛慈心长跪向王，箭皆绕后三匝还住王前。百箭皆尔，王乃自惊畅然而惧，即驾白象金车驰诣佛所。未到下车，避从步进，稽首佛足，长跪自陈曰：“吾有重咎在三尊，所以彼淫妖从欲兴邪，于佛圣众每一恶念，以箭百枚射佛弟子，如事陈之睹之心惧。唯佛至真无量之慈，白衣弟子慈力乃尔，岂况无上正真佛乎！我今首过归命三尊，唯佛弘慈原赦其咎。”</span></p>
<p><span style="font-size: 16px">佛笑曰：“善哉王！觉恶悔过，此明人行也，吾受王善意。”王稽首，如是至三，佛亦三受之。</span></p>
<p><span style="font-size: 16px">王又头面著地，退就坐曰：“禀气凶顽，忿戾自恣，无忍辱心，三毒不除恶行快意，顺女妖邪不知其恶，自惟寿终必入地狱。愿佛加哀，广说女恶魑魅之态，入其罗网少能自拔，吾闻其祸必以自诫，国民巨细得以改操。”</span></p>
<p><span style="font-size: 16px">佛言：“用此问为且说余义。”</span></p>
<p><span style="font-size: 16px">王曰：“余事异日说之不晚，女乱惑意凶祸之大，不闻其祸何缘远之？愿佛具为吾释地狱之变，及女人之秽。”</span></p>
<p><span style="font-size: 16px">佛言：“具听！男子有淫之恶却睹女妖。”</span></p>
<p><span style="font-size: 16px">王曰：“善！愿受明教。”</span></p>
<p><span style="font-size: 16px">佛言：“具听！男子有四恶急所，当知世有淫夫，恒想睹女思闻妖声，远舍正法疑真信邪，淫网所綶没在盲冥，为欲所使如奴畏主，贪乐女色不觉九孔恶露之臭秽，浑沌欲中如猪处溷不觉其臭，快以为安不计后当在无泽之狱受痛无极，注心在淫啖其涕唾玩其脓血，珍之如玉甘之如蜜，故曰欲态之士，此为一恶态也。又亲之养子怀妊生育，稚得长大勤苦难论，到子成人，擢家竭财，膝行肘步，因媒表情致彼为妻，若在异域寻而追之，不问远近不避勤苦，注意在淫捐忘亲老，既得为妻贵之如宝，欲私相娱乐恶见父母，信其妖言，或致斗讼不惟身所从生，孤亲无量之恩，斯谓二恶态也。</span></p>
<p><span style="font-size: 16px">又人处世勤苦疲劳，躬自致财本自诚信，敬道之意尊戴沙门，梵志之心觉世非常布施为福，取妻之后，情惑淫欲愚蔽自拥，背真向邪专由女色，若有布施之意，虽欲发言相呼女色，绝清净行更成小人，不识佛经之戒、祸福之归，苟为淫色投身罗网，必堕恶道终而不改，斯谓三恶态也。又为人子不惟养恩，治生致财不以养亲，但以东西广求淫路，怀持宝物招人妇女，或杀六畜淫祀鬼神，饮酒歌舞合会之后，至求方便更相招呼，以遂奸情，及其获偶，喜无以喻，淫结缚著无所复识，当尔之时唯此为乐，不觉恶露之臭秽、地狱之苦痛，一则可笑，二则可畏，譬若狂犬不知其非，斯谓四恶态也。”</span></p>
<p><span style="font-size: 16px">佛言：“男子有是四恶用堕三塗，当审远此态免苦耳！复听说女人之恶。”佛便说偈言：</span></p>
<p><span style="font-size: 16px">“已为欲所使， 放意不能安，</span></p>
<p><span style="font-size: 16px">　习施于非法， 将何以为贤？</span></p>
<p><span style="font-size: 16px">　欲为畜生行， 以欲还自殃，</span></p>
<p><span style="font-size: 16px">　溷虫在臭中， 不知为处难。</span></p>
<p><span style="font-size: 16px">　如虫在冥中， 不知东以西，</span></p>
<p><span style="font-size: 16px">　结著于淫欲， 恶此亦虫论。</span></p>
<p><span style="font-size: 16px">　淫既不见道， 日夜种罪根，</span></p>
<p><span style="font-size: 16px">　现世君臣乱， 上下为迷昏。</span></p>
<p><span style="font-size: 16px">　王法为错乱， 正法为迷焚，</span></p>
<p><span style="font-size: 16px">　农夫舍常业， 贾人为弥连。</span></p>
<p><span style="font-size: 16px">　现世更牢狱， 死复入太山，</span></p>
<p><span style="font-size: 16px">　当受百种毒， 其痛难可当。</span></p>
<p><span style="font-size: 16px">　洋铜灌其口， 山连笮其身，</span></p>
<p><span style="font-size: 16px">　此辈有百数， 难可一一陈。</span></p>
<p><span style="font-size: 16px">　常在三恶道， 宛转如车轮，</span></p>
<p><span style="font-size: 16px">　若世时有佛， 而已不得闻。</span></p>
<p><span style="font-size: 16px">　女人最为恶， 难与为因缘，</span></p>
<p><span style="font-size: 16px">　恩爱一缚著， 牵人入罪门。</span></p>
<p><span style="font-size: 16px">　女人为何好？ 但是屎尿囊！</span></p>
<p><span style="font-size: 16px">　何不谛系视， 为此而狂荒。</span></p>
<p><span style="font-size: 16px">　其内甚臭秽， 外为严饰容，</span></p>
<p><span style="font-size: 16px">　家有含毒蝎， 剧如蛇以龙。</span></p>
<p><span style="font-size: 16px">　譬如锦韬牟， 罗縠綶锋铓，</span></p>
<p><span style="font-size: 16px">　愚者睹其表， 玩之以自殃。</span></p>
<p><span style="font-size: 16px">　智者觉而舍， 痴者致死伤，</span></p>
<p><span style="font-size: 16px">　淫欲亦如是， 抱刃以自丧。</span></p>
<p><span style="font-size: 16px">　睹新即厌故， 所乐亦无常，</span></p>
<p><span style="font-size: 16px">　言为刀斧截， 笑为棘以荆。</span></p>
<p><span style="font-size: 16px">　内怀臭秽毒， 饰外以华香，</span></p>
<p><span style="font-size: 16px">　痴人贪其味， 不惟后受殃。</span></p>
<p><span style="font-size: 16px">　譬若鸩毒药， 以和甘露浆，</span></p>
<p><span style="font-size: 16px">　所向无不坏， 饮之皆仆僵。</span></p>
<p><span style="font-size: 16px">　亦如薪得火， 草木被重霜，</span></p>
<p><span style="font-size: 16px">　睹表不计里， 是为最非详。</span></p>
<p><span style="font-size: 16px">　女毒甚于是， 草乃见形伤，</span></p>
<p><span style="font-size: 16px">　绝欲以求道， 故有淫欲情。</span></p>
<p><span style="font-size: 16px">　其形甚易见， 痴人情不绝，</span></p>
<p><span style="font-size: 16px">　罗网四面张， 去道如丝发。</span></p>
<p><span style="font-size: 16px">　人本清净种， 如鱼处深渊，</span></p>
<p><span style="font-size: 16px">　智者乃自觉， 著网不得还。</span></p>
<p><span style="font-size: 16px">　欲网甚于是， 结缚甚欲坚，</span></p>
<p><span style="font-size: 16px">　投身置荆棘， 可得脱其身。</span></p>
<p><span style="font-size: 16px">　譬若饥猿猴， 望见熟甘果，</span></p>
<p><span style="font-size: 16px">　专心投色欲， 是辈百向堕。</span></p>
<p><span style="font-size: 16px">　亦如鱼食钩， 飞蛾入灯火，</span></p>
<p><span style="font-size: 16px">　愚者见欢喜， 不惟后受祸。”</span></p>
<p><span style="font-size: 16px">佛说如是，优填王欢喜即以头面著地，白佛言：“实从生以来，不闻女人之恶乃尔！男子悖乱随之堕罪，但不知故不制心意。从今已后终身自悔，归命三尊不敢复犯。”为佛作礼，欢喜而去。</span></p>
<div class="text-c" id="pages"></div>
</div>
      
    </div>
    <footer class="article-footer">
      <a data-url="http://yoursite.com/2019/08/03/《佛说优填王经》/" data-id="cjz9g17t8007spdtl6je7abda" class="article-share-link">Share</a>
      
      
    </footer>
  </div>
  
    
<nav id="article-nav">
  
    <a href="/2019/08/03/宣化上人：六欲天的欲乐/" id="article-nav-newer" class="article-nav-link-wrap">
      <strong class="article-nav-caption">Newer</strong>
      <div class="article-nav-title">
        
          戒文~宣化上人：六欲天的欲乐
        
      </div>
    </a>
  
  
    <a href="/2019/08/03/净土法门：穿得愈少愈暴露，跟地狱愈接近/" id="article-nav-older" class="article-nav-link-wrap">
      <strong class="article-nav-caption">Older</strong>
      <div class="article-nav-title">戒文~净土法门：穿得愈少愈暴露，跟地狱愈接近</div>
    </a>
  
</nav>

  
</article>

</section>
        
          <aside id="sidebar">
  
    

  
    

  
    
  
    
  <div class="widget-wrap">
    <h3 class="widget-title">Archives</h3>
    <div class="widget">
      <ul class="archive-list"><li class="archive-list-item"><a class="archive-list-link" href="/archives/2019/08/">August 2019</a></li></ul>
    </div>
  </div>


  
    
  <div class="widget-wrap">
    <h3 class="widget-title">Recent Posts</h3>
    <div class="widget">
      <ul>
        
          <li>
            <a href="/2019/08/03/彭鑫博士：“都市隐者”现象的中医学解读—论色情泛滥/">戒文~彭鑫博士：“都市隐者”现象的中医学解读—论色情泛滥</a>
          </li>
        
          <li>
            <a href="/2019/08/03/彭鑫博士：纵欲过度导致糖尿病坏疽而截肢的案例/">戒文~彭鑫博士：纵欲过度导致糖尿病坏疽而截肢的案例</a>
          </li>
        
          <li>
            <a href="/2019/08/03/彭鑫博士：面容有光泽的好办法—叩齿吞津保健法/">戒文~彭鑫博士：面容有光泽的好办法—叩齿吞津保健法</a>
          </li>
        
          <li>
            <a href="/2019/08/03/彭鑫：伤精（肾虚、元气虚）的种种表现和治疗方法/">戒文~彭鑫：伤精（肾虚、元气虚）的种种表现和治疗方法</a>
          </li>
        
          <li>
            <a href="/2019/08/03/彭鑫博士：伤精者的补精方法/">戒文~彭鑫博士：伤精者的补精方法</a>
          </li>
        
      </ul>
    </div>
  </div>

  
</aside>
        
      </div>
      <footer id="footer">
  
  <div class="outer">
    <div id="footer-info" class="inner">
      &copy; 2019 戒文<br>
      Powered by <a href="http://hexo.io/" target="_blank">Hexo</a>
    </div>
  </div>
</footer>
    </div>
    <nav id="mobile-nav">
  
    <a href="/" class="mobile-nav-link">Home</a>
  
    <a href="/archives" class="mobile-nav-link">Archives</a>
  
</nav>
    

<script src="//ajax.googleapis.com/ajax/libs/jquery/2.0.3/jquery.min.js"></script>


  <link rel="stylesheet" href="/fancybox/jquery.fancybox.css">
  <script src="/fancybox/jquery.fancybox.pack.js"></script>


<script src="/js/script.js"></script>



<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?c3dd0b1027e251d4c341be3836e0957b";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>


  </div>
</body>
</html>