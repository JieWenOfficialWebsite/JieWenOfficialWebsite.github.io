<!DOCTYPE html>
<html>
<head><meta name="generator" content="Hexo 3.9.0">
  <meta charset="utf-8">
  

  
  <title>戒文~焚毁淫书十法 | 戒文</title>
  <meta name="viewport" content="width=device-width, initial-scale=1, maximum-scale=1">
  <meta name="description" content="焚毁淫书十法       第一法             奉劝执政名公。院会议士。疏陈其害。请令申明。禁于天下。永远杜绝。着为条例。此斩草除根法也。淫书陷溺人心。大伤风化。显与治道相违。以致每年添出无数奸情命案。毒流天下。着此等书。售此等书。蓄此等书者。当服上刑。绝此等书。禁此等书。焚此等书者。必受上赏。             张君孟球。任河南按察司。居官廉洁。恩威并施。最喜刻印善书。广行善事">
<meta property="og:type" content="article">
<meta property="og:title" content="戒文~焚毁淫书十法">
<meta property="og:url" content="http://yoursite.com/2019/08/03/焚毁淫书十法/index.html">
<meta property="og:site_name" content="戒文">
<meta property="og:description" content="焚毁淫书十法       第一法             奉劝执政名公。院会议士。疏陈其害。请令申明。禁于天下。永远杜绝。着为条例。此斩草除根法也。淫书陷溺人心。大伤风化。显与治道相违。以致每年添出无数奸情命案。毒流天下。着此等书。售此等书。蓄此等书者。当服上刑。绝此等书。禁此等书。焚此等书者。必受上赏。             张君孟球。任河南按察司。居官廉洁。恩威并施。最喜刻印善书。广行善事">
<meta property="og:locale" content="default">
<meta property="og:updated_time" content="2019-08-03T08:34:20.781Z">
<meta name="twitter:card" content="summary">
<meta name="twitter:title" content="戒文~焚毁淫书十法">
<meta name="twitter:description" content="焚毁淫书十法       第一法             奉劝执政名公。院会议士。疏陈其害。请令申明。禁于天下。永远杜绝。着为条例。此斩草除根法也。淫书陷溺人心。大伤风化。显与治道相违。以致每年添出无数奸情命案。毒流天下。着此等书。售此等书。蓄此等书者。当服上刑。绝此等书。禁此等书。焚此等书者。必受上赏。             张君孟球。任河南按察司。居官廉洁。恩威并施。最喜刻印善书。广行善事">
  
    <link rel="alternate" href="/atom.xml" title="戒文" type="application/atom+xml">
  
  
    <link rel="icon" href="/favicon.png">
  
  
    <link href="//fonts.googleapis.com/css?family=Source+Code+Pro" rel="stylesheet" type="text/css">
  
  <link rel="stylesheet" href="/css/style.css">
</head>
</html>
<body>
  <div id="container">
    <div id="wrap">
      <header id="header">
  <div id="banner"></div>
  <div id="header-outer" class="outer">
    <div id="header-title" class="inner">
      <h1 id="logo-wrap">
        <a href="/" id="logo">戒文</a>
      </h1>
      
    </div>
    <div id="header-inner" class="inner">
      <nav id="main-nav">
        <a id="main-nav-toggle" class="nav-icon"></a>
        
          <a class="main-nav-link" href="/">Home</a>
        
          <a class="main-nav-link" href="/archives">Archives</a>
        
      </nav>
      <nav id="sub-nav">
        
          <a id="nav-rss-link" class="nav-icon" href="/atom.xml" title="RSS Feed"></a>
        
        <a id="nav-search-btn" class="nav-icon" title="Search"></a>
      </nav>
      <div id="search-form-wrap">
        <form action="//google.com/search" method="get" accept-charset="UTF-8" class="search-form"><input type="search" name="q" class="search-form-input" placeholder="Search"><button type="submit" class="search-form-submit">&#xF002;</button><input type="hidden" name="sitesearch" value="http://yoursite.com"></form>
      </div>
    </div>
  </div>
</header>
      <div class="outer">
        <section id="main"><article id="post-焚毁淫书十法" class="article article-type-post" itemscope itemprop="blogPost">
  <div class="article-meta">
    <a href="/2019/08/03/焚毁淫书十法/" class="article-date">
  <time datetime="2019-08-03T08:32:19.894Z" itemprop="datePublished">2019-08-03</time>
</a>
    
  </div>
  <div class="article-inner">
    
    
      <header class="article-header">
        
  
    <h1 class="article-title" itemprop="name">
      戒文~焚毁淫书十法
    </h1>
  

      </header>
    
    <div class="article-entry" itemprop="articleBody">
      
        <div class="ahtcy_content">
<p align="center"><font color="#ff0000" size="3"><strong>焚毁淫书十法</strong></font></p>
<p><font size="3">      第一法<br>       <br>      奉劝执政名公。院会议士。疏陈其害。请令申明。禁于天下。永远杜绝。着为条例。此斩草除根法也。淫书陷溺人心。大伤风化。显与治道相违。以致每年添出无数奸情命案。毒流天下。着此等书。售此等书。蓄此等书者。当服上刑。绝此等书。禁此等书。焚此等书者。必受上赏。<br>       <br>      张君孟球。任河南按察司。居官廉洁。恩威并施。最喜刻印善书。广行善事。最恶淫书淫画春方。及堕胎赌具等物。必严禁之。首获有厚赏。夫人闻公钞传善书。亦典衣饰相助。生五子。学庠。应造。绍贤。企龄。景祈。俱擢高科。登显仕。公无疾而终。<br>       <br>      第二法<br>       <br>      奉劝各直省守土官长。下车伊始。即严行禁止。翻刻淫书者必究。禁人家毋许收藏淫板。禁画师毋许描绘春宫。禁奸徒毋许售卖春药。禁书贾毋许发兑淫书。禁<br>      匪流毋许制造淫具。禁钞胥毋许传播春方。编造淫集。有不遵者。酌置典刑。无稍姑息。<br>       <br>      堕胎之恶。全由药术。每见郡邑乡镇。辄有匪人。于通衢狭巷。徧布招帖。煽惑男女。服之者无不伤胎。兼且害母。且奸民恃此。私奔茍合。愈长淫风。能禁止者。一可救婴儿之命。一可杜邪淫之心。功莫大焉。伏愿地方官长。经过所属街巷等处。一见市肆淫书小说。及春方媚药。墙壁招帖。实心认真。迅即飞饬妥役。根究着落。惩其店主伙党。毁其卷帙方药。责令改业。再行密访。有私行货卖者。科以重罪。必一一尽毁其书。焚其板。而后已。此真居官第一快心事。亦真居官第一阴德事。更有奸民制造淫具。或角或铅。丑名不一。较之杀人。厥罪维均。不可不严为惩禁。<br>       <br>      第三法<br>       <br>      奉劝胶庠吉士。不谈闺阃。不制艳曲。严戒生徒毋许购藏淫书淫画。凡笔墨有伤风化者。必投诸火。朋友有犯戒者。务须苦口良言。婉转劝止。<br>       <br>      一生好撰艳曲。闻者无不动情。彼抚掌称快。一日他出。遗稿于案上。其妻妾颇解字义。窥见之。从此遂有外交。声闻知。詈其妻妾。妻妾反唇曰。君好撰艳曲。谆谆以淫乐教人。今日之事。乃谨遵台命也。何足深怪。生无言可答。长叹一声。遇疾而死。<br>       <br>      第四法<br>       <br>      奉劝富家大族。广收淫籍。随买随焚。有巨力者。尽劈其板。力稍逊者。多毁其书。每一举步。一出外时。必买归而焚化焉。日积月累。功德无涯。倘贫穷亲友。不幸业此。务须出资劝其改业。买其所藏之书。尽付丙丁。凡一切弹唱小说。不许进门。<br>       <br>      石琢堂殿撰。为诸生时以扶翼名教为己任。家置一纸库。名曰孽海。凡见淫词艳曲。坏人心术。悉纳其中烧之。不徒惜字而已。<br>       <br>      第五法<br>       <br>      奉劝寒素人家。无力买烧淫书及板。当手钞烧毁淫书果报。各处分送。倘无暇钞写。尽可逢人劝戒。以口代书。随缘指点。功亦不小。<br>       <br>      手德。口德。均是功德。<br>       <br>      第六法<br>       <br>      奉劝刻书店铺。议定行规。凡遇淫秽册籍。概不受镌。有私刻者。公同议罚。如此。则淫书不绝而自绝。阴功浩大。更不待言。<br>       <br>      赚钱有限。造福靡涯。<br>       <br>      第七法<br>       <br>      奉劝各省书坊。概不发兑淫书。免使天下识字之人。同趋孽海。<br>       <br>      江南书贾嵇留。积本三千金。每刻小说。及春宫图像。人劝不听。以为卖古书。不如卖时文。印时文。不如印小说春宫。以售多而利速也。其家财由此颇厚。不数年。目双瞽。所刻诸板。一火而烬。及死。棺敛无措。妻子有不忍言者。<br>       <br>      第八法<br>       <br>      奉劝画家不画春宫。照相馆不许代印。免使天下不识字之人。共沉孽海。<br>       <br>      福建诸葛润。善画彩色春宫。浪游都下。名重而价亦高。诸贵人子弟。日昵近之。家遂富。一夜盗入旅邸。润大呼。盗先砍落其手。连挥数刃而绝。财帛席卷去。后广东李孝廉得其遗稿。叹曰。是物流传。害人子弟不少。偿其值而悉火之。李于是年中式。子亦先后联捷南宫。<br>       <br>      世间造恶。未有甚于画春宫者。无论识字不识字之人。一概心醉神驰。同驱入禽兽之域。吾见擅此技者。人人斩后。盖其画幅艳传。不知害了多少子弟。坏了多少闺门。恐绝嗣不足蔽其辜也。至其妻其女其媳。鲜不淫乱者。由其朝夕见闻。无非淫状。即有贞洁之性。亦化而为邪。且其人亦必早殀而不寿。盖其执笔摹拟。刻刻淫心摇荡。真精浮散。梦遗滑精。脱阳等症。相继而作也。呜呼惨矣。夫百工技艺。何事不可为而乃为此。山水花鸟。何物不可画而乃画此。处心积虑。将使天下无人不好淫而后快。吾恐技愈精而孽愈重。孽愈重而报愈酷矣。<br>       <br>      第九法<br>       <br>      奉劝医家不传春方。力辨其谬。免使淫徒矫揉造作。枉送性命。<br>       <br>      医书中。间有附载春方者。最为害事。愿医者弗传与人。并削去书中此一条。可也。其余旁门外道诸书。坏人心术。丧人廉耻。最邪妄。最淫恶。罪入无间地狱。学道者决不可看。能烧其书。毁其板。功莫大焉。<br>       <br>      第十法<br>       <br>      奉劝宾僚宴会。弗点淫戏。免使年少士女。荡心失魂。变生仓猝。且免暗中斲丧。痨瘵殀亡。庶共跻仁寿云。<br>       <br>      戏馆之中。少长咸集。彼优伶身为贱役。不惜丑态。以戏媚于人。固无足怪。而阅戏者。率皆良家子弟。年高者虽不为之动。而年少者视之。则心神俱荡。或斲丧其真元。或驰鹜乎花柳。钻穴逾墙之行无不为。偷期密约之事无不干。病从此生。身从此殒。伤风败俗。可胜言哉。故为高明者劝。嗣后凡入戏馆。切勿点及淫戏。酬愿敬神。尤宜痛戒。天下断未有聪明正直之神。而喜观淫戏者。亦未有聪明正直之神。而不恶淫戏者。盖敬神本欲求福。而淫戏适足贾祸。况庙中不能禁妇女不来。而蚩蚩者尤易蛊惑。甚或闺女看之而动情。孀妇看之而失节。人何苦以一时之意兴。造此无穷罪孽哉。愿与诸同志共戒之。<br>       <br>      以上十法。法法相通。遵而行之。便是天堂捷径。而种种福报在其中矣。逆而返之。便是地狱孽缘。而种种祸报在其中矣。人其知所自警哉。<br>       <br>      南无大悲观世音菩萨</font></p>
<div class="text-c" id="pages"></div>
</div>
      
    </div>
    <footer class="article-footer">
      <a data-url="http://yoursite.com/2019/08/03/焚毁淫书十法/" data-id="cjz9g19dq04cvpdtl6tm2h3pk" class="article-share-link">Share</a>
      
      
    </footer>
  </div>
  
    
<nav id="article-nav">
  
    <a href="/2019/08/03/保身立命守则/" id="article-nav-newer" class="article-nav-link-wrap">
      <strong class="article-nav-caption">Newer</strong>
      <div class="article-nav-title">
        
          戒文~保身立命守则
        
      </div>
    </a>
  
  
    <a href="/2019/08/03/网络戒淫/" id="article-nav-older" class="article-nav-link-wrap">
      <strong class="article-nav-caption">Older</strong>
      <div class="article-nav-title">戒文~网络戒淫</div>
    </a>
  
</nav>

  
</article>

</section>
        
          <aside id="sidebar">
  
    

  
    

  
    
  
    
  <div class="widget-wrap">
    <h3 class="widget-title">Archives</h3>
    <div class="widget">
      <ul class="archive-list"><li class="archive-list-item"><a class="archive-list-link" href="/archives/2019/08/">August 2019</a></li></ul>
    </div>
  </div>


  
    
  <div class="widget-wrap">
    <h3 class="widget-title">Recent Posts</h3>
    <div class="widget">
      <ul>
        
          <li>
            <a href="/2019/08/03/彭鑫博士：“都市隐者”现象的中医学解读—论色情泛滥/">戒文~彭鑫博士：“都市隐者”现象的中医学解读—论色情泛滥</a>
          </li>
        
          <li>
            <a href="/2019/08/03/彭鑫博士：纵欲过度导致糖尿病坏疽而截肢的案例/">戒文~彭鑫博士：纵欲过度导致糖尿病坏疽而截肢的案例</a>
          </li>
        
          <li>
            <a href="/2019/08/03/彭鑫博士：面容有光泽的好办法—叩齿吞津保健法/">戒文~彭鑫博士：面容有光泽的好办法—叩齿吞津保健法</a>
          </li>
        
          <li>
            <a href="/2019/08/03/彭鑫：伤精（肾虚、元气虚）的种种表现和治疗方法/">戒文~彭鑫：伤精（肾虚、元气虚）的种种表现和治疗方法</a>
          </li>
        
          <li>
            <a href="/2019/08/03/彭鑫博士：伤精者的补精方法/">戒文~彭鑫博士：伤精者的补精方法</a>
          </li>
        
      </ul>
    </div>
  </div>

  
</aside>
        
      </div>
      <footer id="footer">
  
  <div class="outer">
    <div id="footer-info" class="inner">
      &copy; 2019 戒文<br>
      Powered by <a href="http://hexo.io/" target="_blank">Hexo</a>
    </div>
  </div>
</footer>
    </div>
    <nav id="mobile-nav">
  
    <a href="/" class="mobile-nav-link">Home</a>
  
    <a href="/archives" class="mobile-nav-link">Archives</a>
  
</nav>
    

<script src="//ajax.googleapis.com/ajax/libs/jquery/2.0.3/jquery.min.js"></script>


  <link rel="stylesheet" href="/fancybox/jquery.fancybox.css">
  <script src="/fancybox/jquery.fancybox.pack.js"></script>


<script src="/js/script.js"></script>



<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?c3dd0b1027e251d4c341be3836e0957b";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>


  </div>
</body>
</html>