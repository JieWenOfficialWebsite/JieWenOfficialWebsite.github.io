<!DOCTYPE html>
<html>
<head><meta name="generator" content="Hexo 3.9.0">
  <meta charset="utf-8">
  

  
  <title>戒文~戒淫断欲圣典汇编 | 戒文</title>
  <meta name="viewport" content="width=device-width, initial-scale=1, maximum-scale=1">
  <meta name="description" content="目　录 　　《杂阿含经》节录 　　《别译杂阿含．第二四四经》 　　《中阿含．哺利多经》节录 　　《长阿含．游行经》节录 　　《增一阿含经》节录 　　《善生子经》节录 　　《生经．分卫比丘经第二》 　　《撰集百缘经》节录 　　《贤愚经》节录 　　《杂宝藏经》节录 　　《大庄严论经》节录 　　《法句譬喻经》节录 　　《道行般若经》节录 　　《修行道地经》节录 　　《大乘理趣六波罗蜜多经》节录 　　《">
<meta property="og:type" content="article">
<meta property="og:title" content="戒文~戒淫断欲圣典汇编">
<meta property="og:url" content="http://yoursite.com/2019/08/03/戒淫断欲圣典汇编/index.html">
<meta property="og:site_name" content="戒文">
<meta property="og:description" content="目　录 　　《杂阿含经》节录 　　《别译杂阿含．第二四四经》 　　《中阿含．哺利多经》节录 　　《长阿含．游行经》节录 　　《增一阿含经》节录 　　《善生子经》节录 　　《生经．分卫比丘经第二》 　　《撰集百缘经》节录 　　《贤愚经》节录 　　《杂宝藏经》节录 　　《大庄严论经》节录 　　《法句譬喻经》节录 　　《道行般若经》节录 　　《修行道地经》节录 　　《大乘理趣六波罗蜜多经》节录 　　《">
<meta property="og:locale" content="default">
<meta property="og:updated_time" content="2019-08-03T08:31:15.359Z">
<meta name="twitter:card" content="summary">
<meta name="twitter:title" content="戒文~戒淫断欲圣典汇编">
<meta name="twitter:description" content="目　录 　　《杂阿含经》节录 　　《别译杂阿含．第二四四经》 　　《中阿含．哺利多经》节录 　　《长阿含．游行经》节录 　　《增一阿含经》节录 　　《善生子经》节录 　　《生经．分卫比丘经第二》 　　《撰集百缘经》节录 　　《贤愚经》节录 　　《杂宝藏经》节录 　　《大庄严论经》节录 　　《法句譬喻经》节录 　　《道行般若经》节录 　　《修行道地经》节录 　　《大乘理趣六波罗蜜多经》节录 　　《">
  
    <link rel="alternate" href="/atom.xml" title="戒文" type="application/atom+xml">
  
  
    <link rel="icon" href="/favicon.png">
  
  
    <link href="//fonts.googleapis.com/css?family=Source+Code+Pro" rel="stylesheet" type="text/css">
  
  <link rel="stylesheet" href="/css/style.css">
</head>
</html>
<body>
  <div id="container">
    <div id="wrap">
      <header id="header">
  <div id="banner"></div>
  <div id="header-outer" class="outer">
    <div id="header-title" class="inner">
      <h1 id="logo-wrap">
        <a href="/" id="logo">戒文</a>
      </h1>
      
    </div>
    <div id="header-inner" class="inner">
      <nav id="main-nav">
        <a id="main-nav-toggle" class="nav-icon"></a>
        
          <a class="main-nav-link" href="/">Home</a>
        
          <a class="main-nav-link" href="/archives">Archives</a>
        
      </nav>
      <nav id="sub-nav">
        
          <a id="nav-rss-link" class="nav-icon" href="/atom.xml" title="RSS Feed"></a>
        
        <a id="nav-search-btn" class="nav-icon" title="Search"></a>
      </nav>
      <div id="search-form-wrap">
        <form action="//google.com/search" method="get" accept-charset="UTF-8" class="search-form"><input type="search" name="q" class="search-form-input" placeholder="Search"><button type="submit" class="search-form-submit">&#xF002;</button><input type="hidden" name="sitesearch" value="http://yoursite.com"></form>
      </div>
    </div>
  </div>
</header>
      <div class="outer">
        <section id="main"><article id="post-戒淫断欲圣典汇编" class="article article-type-post" itemscope itemprop="blogPost">
  <div class="article-meta">
    <a href="/2019/08/03/戒淫断欲圣典汇编/" class="article-date">
  <time datetime="2019-08-03T08:31:15.357Z" itemprop="datePublished">2019-08-03</time>
</a>
    
  </div>
  <div class="article-inner">
    
    
      <header class="article-header">
        
  
    <h1 class="article-title" itemprop="name">
      戒文~戒淫断欲圣典汇编
    </h1>
  

      </header>
    
    <div class="article-entry" itemprop="articleBody">
      
        <div class="ahtcy_content">
<span style="font-size: 16px">目　录</span>
<p><span style="font-size: 16px">　　《杂阿含经》节录<br>
　　《别译杂阿含．第二四四经》<br>
　　《中阿含．哺利多经》节录<br>
　　《长阿含．游行经》节录<br>
　　《增一阿含经》节录<br>
　　《善生子经》节录<br>
　　《生经．分卫比丘经第二》<br>
　　《撰集百缘经》节录<br>
　　《贤愚经》节录<br>
　　《杂宝藏经》节录<br>
　　《大庄严论经》节录<br>
　　《法句譬喻经》节录<br>
　　《道行般若经》节录<br>
　　《修行道地经》节录<br>
　　《大乘理趣六波罗蜜多经》节录<br>
　　《无量寿经》节录<br>
　　《大宝积经．菩萨藏会》节录<br>
　　《大宝积经．菩萨见实会》节录<br>
　　《大宝积经．优陀延王会》节录<br>
　　《大宝积经．大乘方便会》节录<br>
　　《大宝积经，文殊师利普门会》节录<br>
　　《华严经》节录<br>
　　《优填王经》节录<br>
　　《摩邓女经》节录<br>
　　《月上女经》节录<br>
　　《菩萨诃色欲法经》节录<br>
　　《佛说法受尘经》<br>
　　《解忧经》节录<br>
　　《五无反覆经》节录<br>
　　《佛名经》节录<br>
　　《观佛三昧海经》节录<br>
　　《正法念处经》节录<br>
　　《法灭尽经》节录<br>
　　《密严经》节录<br>
　　《八师经》节录<br>
　　《海龙王经》节录<br>
　　《大萨遮尼干子经》节录<br>
　　《优婆塞戒经》节录<br>
　　《大般涅槃经》节录<br>
　　《般泥洹经》节录<br>
　　《七佛灭罪经》节录<br>
　　《戒德香经》节录<br>
　　《楞严经》节录<br>
　　《禅要经》节录<br>
　　《四十二章经》节录<br>
　　《罪福报应经》节录<br>
　　《大乘造像功德经》节录<br>
　　《分别善恶报应经》节录<br>
　　《受十善戒经》节录<br>
　　《月灯三昧经》节录<br>
　　《宝云经》节录<br>
　　《出曜经》节录<br>
　　《孝子经》节录<br>
　　《大乘日子王所问经》节录<br>
　　《梵网经》节录<br>
　　《大威德陀罗尼经》节录<br>
　　《圆觉经》节录<br>
　　《法句经》节录</span></p>
<p><span style="font-size: 16px">　　附录一：论书法语<br>
　　附录二：大德语录<br>
　　附录三：警世珠玑<br>
　　南无本师释迦牟尼佛（三称）</span></p>
<p><span style="font-size: 16px">　　开经偈<br>
　　无上甚深微妙法  百千万劫难遭遇<br>
　　我今见闻得受持  愿解如来真实义</span></p>
<p><span style="font-size: 16px">　　《杂阿含经》节录<br>
　　欲能缚世间，调伏欲解脱；断除爱欲者，说名得涅槃。<br>
　　佛告聚落主：“若众生所有苦生，彼一切皆以爱欲为本，欲生、欲集、欲因、欲缘而生苦……。若有四爱，念无常变异者，则四忧苦生；若三、二，若一爱念无常变异者，则一忧苦生。聚落主！若都无爱念者，则无忧苦尘劳。”即说偈言：<br>
　　若无世间爱念者，则无忧苦尘劳患；<br>
　　一切忧苦消灭尽，犹如莲华不著水。<br>
　　众生随爱想，以爱想为住；<br>
　　以不知爱故，则为死方便……<br>
　　若知所爱者，不于彼生爱；<br>
　　彼此无所有，他人莫能说。<br>
　　爱为网、为胶、为泉、为藕根、能为众生障、为盖、为胶、为守卫、为覆、为闭、为塞、为闇冥、为狗肠、为乱草、为絮。从此世至他世，从他世至此世，住来流驰，无不转时。<br>
<br>
　　《别译杂阿含．第二四四经》<br>
　　如是我闻：一时，佛在舍卫国祇树给孤独园。时有一天，光色倍常，于其夜中，来诣佛所。威光普照，遍于祇洹，赫然大明，却坐一面，而说偈言：<br>
　　众生谁所生，云何常驰求？<br>
　　于生死轮转，何者为怖畏？<br>
　　尔时世尊以偈答曰：<br>
　　众生从爱生，心意驰不停；<br>
　　众生处生死，苦为大怖畏！<br>
　　尔时天复以偈赞言：<br>
　　往昔已曾见，婆罗门涅槃；<br>
　　嫌怖久弃舍，能度世间爱。<br>
　　尔时，此天说此偈已，欢喜而去。<br>
<br>
　　《中阿含．哺利多经》节录<br>
　　多闻圣弟子云何依离邪淫、断邪淫？<br>
　　多闻圣弟子作是思惟：“邪淫者必受恶报，现世及后世，若我邪淫者，便当自害，亦诬谤他。天及诸智梵行者，道说我戒，诸方悉当闻我恶名。身坏命终，必至恶处，生地狱中。如是邪淫者受此恶报。现世及后世，我今宁可依离邪淫、断邪淫耶！便依离邪淫、断邪淫。”<br>
<br>
　　《长阿含．游行经》节录<br>
　　阿难白佛言：“佛灭度后，诸女人辈未受诲者，当如之何？”<br>
　　佛言：“莫与相见。”<br>
　　阿难又白：“设相见时，当如之何？”<br>
　　佛言：“莫与共语。”<br>
　　阿难又白：“设与语者，当如之何？”<br>
　　佛言：“当自捡心。”<br>
<br>
　　《增一阿含经》节录<br>
　　宁以火烧铁锥而烙于眼，不以视色兴起乱想。<br>
　　是时阿难白世尊曰：“当云何与女人从事？然今比丘到时，著衣持钵，家家乞食，福度众生。”佛告阿难：“莫与相见。设与相见，莫与共语；设共语者，当专心意。”尔时世尊便说此偈：<br>
　　莫与女交通，亦莫共言语；<br>
　　有能远离者，则离于八难。<br>
　　夫为女人有九恶法，云何为九？一者、女人臭秽不净，二者、女人恶口，三者、女人无反复，四者、女人嫉妒，五者、女人悭嫉，六者、女人多喜游行，七者、女人多嗔恚，八者、女人多妄语，九者、女人所言轻举。是诸比丘！女人有此九法弊恶之行。<br>
　　女人有五力轻慢夫主，云何为五？一者色力，二者亲族之力，三者田业之力，四者儿力，五者自守力。是谓女人有此五力。比丘当知！女人依此五力已，便轻慢夫主。设复夫以一力，尽覆蔽彼女人。云何为一力？所谓富贵力也。夫人以贵，色力不如，亲族、田业、儿自守，尽不如也。皆由一力，胜尔许力也！<br>
　　女人有五欲想，云何为五？一者、生豪贵之家，二者、嫁适富贵之家，三者、使我夫主言从语用，四者、多有儿息，五者、在家独得由己。是谓，女人有此五事可欲之想。<br>
<br>
　　《善生子经》节录<br>
　　淫邪有六变当知，何谓六？不自护身，不护妻子，不护家属，以疑生恶，怨家得便，众苦所围。已有斯恶，则废事业；未致之财不获，既获者消，宿储耗尽。<br>
<br>
　　《生经．分卫比丘经第二》<br>
　　闻如是：一时，佛游舍卫祇树给孤独园，与大比丘众千二百五十人俱。有一比丘，普付分卫，一一次第，入淫荡家舍。<br>
　　于时淫女，见比丘入至其家舍，欢喜踊跃，即从座起，寻而奉迎 稽首足下，请入就座，又问比丘：“仁从何来？”比丘答曰：“吾主分卫，故来乞讨。”于时女人，即为施设肴馔众味，盛之满钵，而奉上之。比丘即受，自退而去。<br>
　　彼时，比丘得是美食，甘美丰足，心中欢喜，不能自胜，数数往请淫荡女舍。时女心念计，此比丘守法难及，频为兴设甘脆肥美之食，而授与之，住返不息。<br>
　　学问未明，所作不办，未伏诸根。见淫荡女颜色妙好，淫意为动，志在放逸。著淫荡女，口出软柔恩情之辞，怀亲附心，与语周旋，彼家日日不懈分卫。比丘睹其好色，听闻音声，淫意为乱，迷惑愦错，不能自觉。而佛经曰：“目见好色，淫意为动。”又世尊曰：“虽睹女人，长者如母，中者如姊，少者如妹、如子、如女。当内观身，念皆恶露无可爱者，外如画瓶，中满不净，观此四大，地水火风因缘合成，本无所有。”时彼比丘不晓空观，但作色视，淫意则乱，为淫女人而说颂曰：<br>
　　淑女年幼童渍净，颜貌端正殊妙好；<br>
　　一一观容无等伦，吾意志愿共和同。<br>
　　时淫荡女，见此比丘所说如是：“吾本不知凶恶贪淫，反以清净奉戒意待，谓之仁贤。喜犯罪舋，随其来言，当折答之！”即时以偈而报颂曰：<br>
　　当持饮食来，香华好衣服，<br>
　　若干种供养，尔乃兴仁俱。<br>
　　于是，比丘以偈答女颂曰：<br>
　　吾无有财业，观我行举动；<br>
　　以乞讨而立，所得者相与。<br>
　　于是，淫女以偈颂曰：<br>
　　假使卿身无财业，何为立志求难致；<br>
　　如卿所作无羞惭，驰走促出离我家。<br>
　　时，逐出比丘，追至祇树门。诸比丘即来诣佛，启白世尊，具说本末。<br>
　　佛言：“此比丘宿命曾作水鳖，淫女曾作猕猴，故亦相好。志不得果，还自侵欺；不入正教，增益恼患。于今如是，志愿淫女，愿不从心，逆见折辱，惭愧而去。”<br>
　　佛言：“乃住过去无数世时，大江水中，鳖所居游，其江水边，树木炽盛。彼丛树间，有一猕猴，止顿彼树。于时彼鳖，从江水出，遥见树木，有此猕猴，而与谈语，稍稍前行，欲亲近之；数数住返，相见有日，日日如是，睹之不懈；则起淫意，心为迷惑，污染秽浊，不能自觉。”则时以偈而叹，颂曰：<br>
　　颜貌赤黄眼而青，游丛树间戏枝格；<br>
　　吾今欲问毛滑泽，欲何志求何所存？<br>
　　猕猴以偈答曰：<br>
　　吾今具知鳖本末，为国王子有聪明，<br>
　　今卿何故而问我，我用此言怀狐疑。<br>
　　于是鳖复以偈答曰：<br>
　　吾心常存志在卿，心怀恩爱思想念，<br>
　　以是之故而相问，当以何法而得会。<br>
　　猕猴以偈报颂曰：<br>
　　鳖当知之我处树，不应与君共合会，<br>
　　假使欲得与我俱，在丛树间相供养。<br>
　　于是鳖复以偈答曰：<br>
　　吾所服食以肉活，柔软甘美胜果蓏，<br>
　　不当贪求不可获，当为汝致众奈果。<br>
　　尔时猕猴以偈报曰：<br>
　　假使卿身不处树，何为求我不可致；<br>
　　如今观我无羞惭，且自驰走不忍见。<br>
　　佛告诸比丘：“尔时猕猴，今淫荡女人是；鳖者，分卫比丘是。彼时放逸而慕求之，不得如愿，今亦如是！”佛说如是，莫不欢喜。<br>
<br>
　　《撰集百缘经》节录<br>
　　因爱则生忧，因爱便有畏，<br>
　　能离恩爱者，永断无怖畏。<br>
<br>
　　《贤愚经》节录<br>
　　夫淫欲者，譬如盛火，烧于山泽，蔓延滋甚，所伤弥广。人坐淫欲，更相贼害，日月滋长，致堕三途，无有出期。夫乐家者，贪于合会、恩爱、荣乐因缘；生、老、病、死、离别、县官之恼，转相哭恋，伤坏心肝，绝而复苏。家恋深固，心意缠缚，甚于牢狱。<br>
<br>
　　《杂宝藏经》节录<br>
　　淫欲之事，乐少苦多。犹如逆风而执炽炬；愚者不放，必见烧害。<br>
　　欲为不净，如被屎聚。<br>
　　欲现外形，薄皮所覆。<br>
　　欲无返复，如屎涂毒蛇。<br>
　　欲如怨贼，诈亲附人。</span></p>
<div class="text-c" id="pages"></div>
</div>
      
    </div>
    <footer class="article-footer">
      <a data-url="http://yoursite.com/2019/08/03/戒淫断欲圣典汇编/" data-id="cjz9g191603b7pdtl2tyctayh" class="article-share-link">Share</a>
      
      
    </footer>
  </div>
  
    
<nav id="article-nav">
  
    <a href="/2019/08/03/大愿法师：如何守持不邪淫戒/" id="article-nav-newer" class="article-nav-link-wrap">
      <strong class="article-nav-caption">Newer</strong>
      <div class="article-nav-title">
        
          戒文~大愿法师：如何守持不邪淫戒
        
      </div>
    </a>
  
  
    <a href="/2019/08/03/印光法师戒淫节欲保健文选目录/" id="article-nav-older" class="article-nav-link-wrap">
      <strong class="article-nav-caption">Older</strong>
      <div class="article-nav-title">戒文~印光法师戒淫节欲保健文选目录</div>
    </a>
  
</nav>

  
</article>

</section>
        
          <aside id="sidebar">
  
    

  
    

  
    
  
    
  <div class="widget-wrap">
    <h3 class="widget-title">Archives</h3>
    <div class="widget">
      <ul class="archive-list"><li class="archive-list-item"><a class="archive-list-link" href="/archives/2019/08/">August 2019</a></li></ul>
    </div>
  </div>


  
    
  <div class="widget-wrap">
    <h3 class="widget-title">Recent Posts</h3>
    <div class="widget">
      <ul>
        
          <li>
            <a href="/2019/08/03/彭鑫博士：“都市隐者”现象的中医学解读—论色情泛滥/">戒文~彭鑫博士：“都市隐者”现象的中医学解读—论色情泛滥</a>
          </li>
        
          <li>
            <a href="/2019/08/03/彭鑫博士：纵欲过度导致糖尿病坏疽而截肢的案例/">戒文~彭鑫博士：纵欲过度导致糖尿病坏疽而截肢的案例</a>
          </li>
        
          <li>
            <a href="/2019/08/03/彭鑫博士：面容有光泽的好办法—叩齿吞津保健法/">戒文~彭鑫博士：面容有光泽的好办法—叩齿吞津保健法</a>
          </li>
        
          <li>
            <a href="/2019/08/03/彭鑫：伤精（肾虚、元气虚）的种种表现和治疗方法/">戒文~彭鑫：伤精（肾虚、元气虚）的种种表现和治疗方法</a>
          </li>
        
          <li>
            <a href="/2019/08/03/彭鑫博士：伤精者的补精方法/">戒文~彭鑫博士：伤精者的补精方法</a>
          </li>
        
      </ul>
    </div>
  </div>

  
</aside>
        
      </div>
      <footer id="footer">
  
  <div class="outer">
    <div id="footer-info" class="inner">
      &copy; 2019 戒文<br>
      Powered by <a href="http://hexo.io/" target="_blank">Hexo</a>
    </div>
  </div>
</footer>
    </div>
    <nav id="mobile-nav">
  
    <a href="/" class="mobile-nav-link">Home</a>
  
    <a href="/archives" class="mobile-nav-link">Archives</a>
  
</nav>
    

<script src="//ajax.googleapis.com/ajax/libs/jquery/2.0.3/jquery.min.js"></script>


  <link rel="stylesheet" href="/fancybox/jquery.fancybox.css">
  <script src="/fancybox/jquery.fancybox.pack.js"></script>


<script src="/js/script.js"></script>



<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?c3dd0b1027e251d4c341be3836e0957b";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>


  </div>
</body>
</html>