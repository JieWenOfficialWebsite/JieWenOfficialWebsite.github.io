<!DOCTYPE html>
<html>
<head><meta name="generator" content="Hexo 3.9.0">
  <meta charset="utf-8">
  

  
  <title>戒文~考验功过 | 戒文</title>
  <meta name="viewport" content="width=device-width, initial-scale=1, maximum-scale=1">
  <meta name="description" content="功过格曰。女人私奔。守正不染。三百功。完一婢女节。百功。　妓女可染不染。一事为十功。　不二色。十功。　配一子女及时。十功。　配一婢仆及时。三十功。　嫁娶一亲戚故人子女。百功。　毁一部淫书板。三百功。　造一部戒淫书。百功             起心私一女子。十过。　淫一良家妇。三百过。淫一室女节妇尼姑。六百过。　污一婢。百过。卖一婢为娼。百过。卖重价。致配非人。五十过。　蓄戏子妓女俊">
<meta property="og:type" content="article">
<meta property="og:title" content="戒文~考验功过">
<meta property="og:url" content="http://yoursite.com/2019/08/03/考验功过/index.html">
<meta property="og:site_name" content="戒文">
<meta property="og:description" content="功过格曰。女人私奔。守正不染。三百功。完一婢女节。百功。　妓女可染不染。一事为十功。　不二色。十功。　配一子女及时。十功。　配一婢仆及时。三十功。　嫁娶一亲戚故人子女。百功。　毁一部淫书板。三百功。　造一部戒淫书。百功             起心私一女子。十过。　淫一良家妇。三百过。淫一室女节妇尼姑。六百过。　污一婢。百过。卖一婢为娼。百过。卖重价。致配非人。五十过。　蓄戏子妓女俊">
<meta property="og:locale" content="default">
<meta property="og:updated_time" content="2019-08-03T08:44:35.437Z">
<meta name="twitter:card" content="summary">
<meta name="twitter:title" content="戒文~考验功过">
<meta name="twitter:description" content="功过格曰。女人私奔。守正不染。三百功。完一婢女节。百功。　妓女可染不染。一事为十功。　不二色。十功。　配一子女及时。十功。　配一婢仆及时。三十功。　嫁娶一亲戚故人子女。百功。　毁一部淫书板。三百功。　造一部戒淫书。百功             起心私一女子。十过。　淫一良家妇。三百过。淫一室女节妇尼姑。六百过。　污一婢。百过。卖一婢为娼。百过。卖重价。致配非人。五十过。　蓄戏子妓女俊">
  
    <link rel="alternate" href="/atom.xml" title="戒文" type="application/atom+xml">
  
  
    <link rel="icon" href="/favicon.png">
  
  
    <link href="//fonts.googleapis.com/css?family=Source+Code+Pro" rel="stylesheet" type="text/css">
  
  <link rel="stylesheet" href="/css/style.css">
</head>
</html>
<body>
  <div id="container">
    <div id="wrap">
      <header id="header">
  <div id="banner"></div>
  <div id="header-outer" class="outer">
    <div id="header-title" class="inner">
      <h1 id="logo-wrap">
        <a href="/" id="logo">戒文</a>
      </h1>
      
    </div>
    <div id="header-inner" class="inner">
      <nav id="main-nav">
        <a id="main-nav-toggle" class="nav-icon"></a>
        
          <a class="main-nav-link" href="/">Home</a>
        
          <a class="main-nav-link" href="/archives">Archives</a>
        
      </nav>
      <nav id="sub-nav">
        
          <a id="nav-rss-link" class="nav-icon" href="/atom.xml" title="RSS Feed"></a>
        
        <a id="nav-search-btn" class="nav-icon" title="Search"></a>
      </nav>
      <div id="search-form-wrap">
        <form action="//google.com/search" method="get" accept-charset="UTF-8" class="search-form"><input type="search" name="q" class="search-form-input" placeholder="Search"><button type="submit" class="search-form-submit">&#xF002;</button><input type="hidden" name="sitesearch" value="http://yoursite.com"></form>
      </div>
    </div>
  </div>
</header>
      <div class="outer">
        <section id="main"><article id="post-考验功过" class="article article-type-post" itemscope itemprop="blogPost">
  <div class="article-meta">
    <a href="/2019/08/03/考验功过/" class="article-date">
  <time datetime="2019-08-03T08:32:08.406Z" itemprop="datePublished">2019-08-03</time>
</a>
    
  </div>
  <div class="article-inner">
    
    
      <header class="article-header">
        
  
    <h1 class="article-title" itemprop="name">
      戒文~考验功过
    </h1>
  

      </header>
    
    <div class="article-entry" itemprop="articleBody">
      
        <div class="ahtcy_content">
<font size="3">      功过格曰。女人私奔。守正不染。三百功。完一婢女节。百功。　妓女可染不染。一事为十功。　不二色。十功。　配一子女及时。十功。　配一婢仆及时。三十功。　嫁娶一亲戚故人子女。百功。　毁一部淫书板。三百功。　造一部戒淫书。百功<br>       <br>      起心私一女子。十过。　淫一良家妇。三百过。淫一室女节妇尼姑。六百过。　污一婢。百过。卖一婢为娼。百过。卖重价。致配非人。五十过。　蓄戏子妓女俊仆在家。致启邪淫。一日为十过　纵妻女听弹淫词。一次三十过。　蓄淫书淫画。一日为十过　作淫书。写淫画。流传天下后世。坏男女心术节操。无量过。　卖淫书淫画及春药射利。俱无量过。<br>       <br>      功过格参  娄水沙溪里黄侃孝直著<br>       <br>      凡不淫之类十一<br>       <br>      一昼夜不起淫念。为一功。<br>       <br>      古人有言。万恶淫为首。盖淫念一起。诸恶皆生。邪缘未凑。生幻妄心。勾引无计。生机械心。少有阻碍。生嗔恨心。欲情颠倒。生贪著心。甚至妒人之夫。生杀害心。嫌己之妻。生厌弃心。大抵淫心一动之后。种种恶缘从兹而起。种种善愿从此而消。夫一动淫心。未必实有其事。而忮妄贪恶之害。已至于此。况实有其事者乎<br>       <br>      见美色不互视。为一功。<br>       <br>      今之少年。三五为辈。专事轻薄。值素女于帘中。逢青娥于陌上。或流连注盼。或辗转凝眸。未有苟且之事。先成意想之　。乃至入人之家。低声浅步。潜窥内室。借亲朋之闺阁。供梦寐之淫污。事之不仁。莫过于此。此非礼勿视一语。所以为万世法也。<br>       <br>      不蓄淫书。不履邪地。不交邪友。已上一日为一功。<br>       <br>      遇友人谈淫秽事。能正言折之。他词乱之。为三功。<br>       <br>      遇友人多病。能极言利害。使其节欲。为十功。<br>       <br>      人虽不肖。未有敢肆为淫纵者。自邪书一出。将才子佳人四字抹杀世间廉耻。而男女之大闲不可问矣。每见名闺女子。素行无瑕。暂一披卷。情不自制。顿忘中冓之羞。遽作巫山之梦。亦有少年子弟。情窦方开。一见此书。邪心顿炽。或手淫而不制。或目挑而苟从。丧身失命。皆由于此。若夫巧作传奇。当场演出。以婉娈姣好之童。为阿媚淫媟之态。坏人闺门不可胜数。皆此书为之作俑也。畀之炎火。夫复何疑。<br>       <br>      履邪地。即今人所谓闯寡门之类。自谓一时适兴。非有大损。岂知风流种子。落在八识田中。未有不濡染者。且勾阑中人。素有拿人手段。或为秾丽之妆。或为雅靓之态。或为大家子女流落之状。或为明诗习礼之容。其种种神情。皆与书生暗相吸引。而不知其心事之在于阿堵也。人奈何堕其计中耶。<br>       <br>      种种邪事。必有邪友诱之使然。吾何以知其为邪友而舍之。曰平日好谈人闺阃。及讲论房术者。必邪友也。好薰香戴花以自矜炫。及窥人内室者。必邪友也。皆当拒之。勿与订交。<br>       <br>      偶遇邪缘。守正不染。为百功。<br>       <br>      士人守正与室女不失节无异。何功之有。曰。令人言清行浊。比比而是。记功所以劝也。以适当其会而不动心为上。其不及乱者。次之。<br>       <br>      完一妇女节。驱逐一淫恶之人。纂述防淫书一部。已上俱百功。<br>       <br>      完妇女节。谓妇女为强暴侵陵。而设法护持之也。或以赀财御侮。或以笔舌解纷。或正其罪。或白其冤。皆无不可。然吾辈作此事。须与奸雄辈相反。功成名遂之后。终岁不过其庐。终身不识其面。使心事如光天化日则可。不然。便失之矣。<br>       <br>      淫恶之人。谓鸨子马泊六。及三姑六婆之有败行者。皆是也。驱逐一人。便是保全无数闺中。故阴德尤胜。<br>       <br>      凡淫之类二十一<br>       <br>      行不避妇女。　口出淫词。　骂童仆夹杂淫秽。已上一次为一过。　祖父忌日不戒。　好日及佳节不戒　已上一次为三过。　闺门内不具威仪。一次为五过。<br>       <br>      行不避妇女五字。此春秋诛意法也。花间陌上。原无必避之理。但存一必不肯避之心。故恶之也。口出淫词。谓闾巷之人。开口以淫为戏也。诟骂僮婢多在巾合之内。今杂以秽词。使妻妾姊妹听之。何以为情。好日。谓各人本命日。及每月庚申甲子之类。佳节。谓二分二至之类。不具威仪。即所谓不避嫌疑是也。今有人才入闺门。顿忘检制。或遇姑姊妹在前。而单裙赤膊。无所顾忌者。皆非处家之道。又夫妇间谐谑不避儿女。亦不具威仪之类。<br>       <br>      宿窝妇。挟妓。俱五十过。<br>       <br>      今之宿窝妇者。皆谓贫人甘心卖奸。必无意外之变。不知人虽极贫懦。岂无忽焉怀愤之时。万一枕席之间。其夫操刃而起。安知不身首异处乎。此事之至危者。不可不戒。<br>       <br>      世间男女之事。虽易濡染。然形格势阻。犹或禁其欲而不得肆。至若花街柳巷。皆以为风月场中。不妨任意取乐。予窃以为不然。夫优娼之辈。虽属烟花贱质。然当其幼时。父母一般爱惜。指望日后嫁一好人。永远作亲戚往来。迨其年齿稍长。或为官粮所逼。或为宦债所淩。势穷事迫。堕入火坑。回首天涯。脱身无计。独居则泪眼愁眉。逢人则强为欢笑。即欲舍此而从良。而鸨母又从而厌制之。稍有人心者。正宜深为怜惜。而人乃恣为蜂蝶。岂非与于不仁之甚者乎。<br>       <br>      老年娶少妻。置艾　奸仆妇乳妇。但百过。<br>       <br>      少年夫妻相对。大约年齿相去不远。今以鸡皮鹤发之翁。忽为举案齐眉之计。己则乐矣。其如一人之向隅何。又令白发贵人。多买少妾。当抱衾与裯之时。即有下驱蝼蚁之感。亦世间煞风景事也。吾甚不取。<br>       <br>      今之为主人者。多以非礼辱使仆妇。甚至宿其将嫁之女。奸其初娶之媳。使其含羞忍耻。不可对人。至于贫人之妇。或资乳食糊口。彼既抚抱我子。不为无功。而世之好淫者。又从而渎乱之。其为上帝之所怒。不亦宜乎。<br>       <br>      代人致邪柬。　饮友人家。故点淫戏。　在城市演淫戏。制淫方。已上一次五十过。<br>       <br>      邪戏。如西厢牡丹亭之类。恐友人有眷属窥视。故不点耳。致邪柬。演淫戏。皆以一人而败两人之行。一日而启无穷之奸。故君子恶之。<br>       <br>      恃财谋人妻女。百过。　丧一妇女节。　因邪淫害人性命。　因邪淫离人夫妇。　因邪淫堕胎。　已上俱千过。<br>       <br>      婚姻。男女之正。何所用其谋。谋者阴恶之别名也。或贿其侍婢以致殷勤。或赂其邻里以求好合。其处心积虑。固鬼神之所恶也。其有为婚姻计。不为邪淫者。宜从末减之例。<br>       <br>      害人性命有数端。恶彼夫之害己。而欲去之。一也。憾女人之不从。而至于欲杀。二也。事成之后。疑彼妇有外心。而忽然推刃。三也。坐有争欢之夫。必然攘袂而起。四也。彼妇为夫所觉。而或死锋刃。或死鞭挞。五也。或受制于夫。而郁郁不得志以死。六也。大约成一淫事。即动无数杀机。动一杀机。即感无数杀报。世之男女相悦者。以为小小风流事耳。岂知受祸之酷一至于此。<br>       <br>      离人夫妇亦数端。绐彼妇以婚姻之约。使之轻弃其夫。一也。彼妇失身之后。不安其室。二也。夫厌其妇。或卖为娼妓。或远嫁他乡。三也。在狂夫方遂于飞之乐。在彼妇已有下堂之惨。忍心害理。莫此为甚。谓之多情。吾不知之矣。<br>       <br>      不谨疾以忧父母。百过。　护持淫童淫女一人。百过。造淫书一部。无量过。<br>       <br>      好色之人。精髓　竭。未有不成尪瘵。至窃玉偷香之辈。朝暮出入。皆经无量恐怖。而又困之以风霜。继之以饥渴。其致病尤多。即幸而此身无恙。而恶疮毒气。或发于子女之身。未有不为宗祀忧也。高堂有老亲者。尤宜戒之。<br>       <br>      今之才人。多著为传奇小说。以骋文笔。其间点染风流。惟恐一女子不销魂。一才人不失节。此尤蛊惑人心之大者。昔有人入冥府。见一囚身荷重枷。肢体零落。因问为何人。狱卒曰。汝在生时。曾阅还魂记否。曰。少年时曾阅过。狱卒曰。此即作还魂记者也。此词一出。使天下多少闺女失节。上帝震怒。罚入此狱中问几时得遇赦出狱。狱卒曰。直待此世界中更无一人歌此词曲者。彼乃得解脱耳。吁。可畏也夫。</font>
<div class="text-c" id="pages"></div>
</div>
      
    </div>
    <footer class="article-footer">
      <a data-url="http://yoursite.com/2019/08/03/考验功过/" data-id="cjz9g19kj04wdpdtlrfxsxhlh" class="article-share-link">Share</a>
      
      
    </footer>
  </div>
  
    
<nav id="article-nav">
  
    <a href="/2019/08/03/因果/" id="article-nav-newer" class="article-nav-link-wrap">
      <strong class="article-nav-caption">Newer</strong>
      <div class="article-nav-title">
        
          戒文~因果
        
      </div>
    </a>
  
  
    <a href="/2019/08/03/念一句佛号“阿弥陀佛”的十种妙处/" id="article-nav-older" class="article-nav-link-wrap">
      <strong class="article-nav-caption">Older</strong>
      <div class="article-nav-title">戒文~念一句佛号“阿弥陀佛”的十种妙处</div>
    </a>
  
</nav>

  
</article>

</section>
        
          <aside id="sidebar">
  
    

  
    

  
    
  
    
  <div class="widget-wrap">
    <h3 class="widget-title">Archives</h3>
    <div class="widget">
      <ul class="archive-list"><li class="archive-list-item"><a class="archive-list-link" href="/archives/2019/08/">August 2019</a></li></ul>
    </div>
  </div>


  
    
  <div class="widget-wrap">
    <h3 class="widget-title">Recent Posts</h3>
    <div class="widget">
      <ul>
        
          <li>
            <a href="/2019/08/03/彭鑫博士：“都市隐者”现象的中医学解读—论色情泛滥/">戒文~彭鑫博士：“都市隐者”现象的中医学解读—论色情泛滥</a>
          </li>
        
          <li>
            <a href="/2019/08/03/彭鑫博士：纵欲过度导致糖尿病坏疽而截肢的案例/">戒文~彭鑫博士：纵欲过度导致糖尿病坏疽而截肢的案例</a>
          </li>
        
          <li>
            <a href="/2019/08/03/彭鑫博士：面容有光泽的好办法—叩齿吞津保健法/">戒文~彭鑫博士：面容有光泽的好办法—叩齿吞津保健法</a>
          </li>
        
          <li>
            <a href="/2019/08/03/彭鑫：伤精（肾虚、元气虚）的种种表现和治疗方法/">戒文~彭鑫：伤精（肾虚、元气虚）的种种表现和治疗方法</a>
          </li>
        
          <li>
            <a href="/2019/08/03/彭鑫博士：伤精者的补精方法/">戒文~彭鑫博士：伤精者的补精方法</a>
          </li>
        
      </ul>
    </div>
  </div>

  
</aside>
        
      </div>
      <footer id="footer">
  
  <div class="outer">
    <div id="footer-info" class="inner">
      &copy; 2019 戒文<br>
      Powered by <a href="http://hexo.io/" target="_blank">Hexo</a>
    </div>
  </div>
</footer>
    </div>
    <nav id="mobile-nav">
  
    <a href="/" class="mobile-nav-link">Home</a>
  
    <a href="/archives" class="mobile-nav-link">Archives</a>
  
</nav>
    

<script src="//ajax.googleapis.com/ajax/libs/jquery/2.0.3/jquery.min.js"></script>


  <link rel="stylesheet" href="/fancybox/jquery.fancybox.css">
  <script src="/fancybox/jquery.fancybox.pack.js"></script>


<script src="/js/script.js"></script>



<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?c3dd0b1027e251d4c341be3836e0957b";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>


  </div>
</body>
</html>