<!DOCTYPE html>
<html>
<head><meta name="generator" content="Hexo 3.9.0">
  <meta charset="utf-8">
  

  
  <title>戒文~蒋维乔先生的因是子静坐法-戒淫和静坐之法 | 戒文</title>
  <meta name="viewport" content="width=device-width, initial-scale=1, maximum-scale=1">
  <meta name="description" content="蒋维乔先生的因是子静坐法-戒淫和静坐之法       幼年时代      余自幼多病，消瘦骨立，父母虑其不育。年十二，即犯手淫，久之，梦遗、头晕、腰酸、目眩、耳鸣、夜间盗汗、百病环生。幼时愚昧，初不知致病之由。年十三、四时，略知其故；然不甚明瞭，屡戒屡犯，又不敢以告人，惟日在病中而已。家居城之西隅，距城东不过二、三里，偶因节日，偕兄弟游于城东，中途辄足软不能行，归则一夜必盗汗六、七次，幼年之状况">
<meta property="og:type" content="article">
<meta property="og:title" content="戒文~蒋维乔先生的因是子静坐法-戒淫和静坐之法">
<meta property="og:url" content="http://yoursite.com/2019/08/03/蒋维乔先生的因是子静坐法-戒淫和静坐之法/index.html">
<meta property="og:site_name" content="戒文">
<meta property="og:description" content="蒋维乔先生的因是子静坐法-戒淫和静坐之法       幼年时代      余自幼多病，消瘦骨立，父母虑其不育。年十二，即犯手淫，久之，梦遗、头晕、腰酸、目眩、耳鸣、夜间盗汗、百病环生。幼时愚昧，初不知致病之由。年十三、四时，略知其故；然不甚明瞭，屡戒屡犯，又不敢以告人，惟日在病中而已。家居城之西隅，距城东不过二、三里，偶因节日，偕兄弟游于城东，中途辄足软不能行，归则一夜必盗汗六、七次，幼年之状况">
<meta property="og:locale" content="default">
<meta property="og:updated_time" content="2019-08-03T08:34:17.884Z">
<meta name="twitter:card" content="summary">
<meta name="twitter:title" content="戒文~蒋维乔先生的因是子静坐法-戒淫和静坐之法">
<meta name="twitter:description" content="蒋维乔先生的因是子静坐法-戒淫和静坐之法       幼年时代      余自幼多病，消瘦骨立，父母虑其不育。年十二，即犯手淫，久之，梦遗、头晕、腰酸、目眩、耳鸣、夜间盗汗、百病环生。幼时愚昧，初不知致病之由。年十三、四时，略知其故；然不甚明瞭，屡戒屡犯，又不敢以告人，惟日在病中而已。家居城之西隅，距城东不过二、三里，偶因节日，偕兄弟游于城东，中途辄足软不能行，归则一夜必盗汗六、七次，幼年之状况">
  
    <link rel="alternate" href="/atom.xml" title="戒文" type="application/atom+xml">
  
  
    <link rel="icon" href="/favicon.png">
  
  
    <link href="//fonts.googleapis.com/css?family=Source+Code+Pro" rel="stylesheet" type="text/css">
  
  <link rel="stylesheet" href="/css/style.css">
</head>
</html>
<body>
  <div id="container">
    <div id="wrap">
      <header id="header">
  <div id="banner"></div>
  <div id="header-outer" class="outer">
    <div id="header-title" class="inner">
      <h1 id="logo-wrap">
        <a href="/" id="logo">戒文</a>
      </h1>
      
    </div>
    <div id="header-inner" class="inner">
      <nav id="main-nav">
        <a id="main-nav-toggle" class="nav-icon"></a>
        
          <a class="main-nav-link" href="/">Home</a>
        
          <a class="main-nav-link" href="/archives">Archives</a>
        
      </nav>
      <nav id="sub-nav">
        
          <a id="nav-rss-link" class="nav-icon" href="/atom.xml" title="RSS Feed"></a>
        
        <a id="nav-search-btn" class="nav-icon" title="Search"></a>
      </nav>
      <div id="search-form-wrap">
        <form action="//google.com/search" method="get" accept-charset="UTF-8" class="search-form"><input type="search" name="q" class="search-form-input" placeholder="Search"><button type="submit" class="search-form-submit">&#xF002;</button><input type="hidden" name="sitesearch" value="http://yoursite.com"></form>
      </div>
    </div>
  </div>
</header>
      <div class="outer">
        <section id="main"><article id="post-蒋维乔先生的因是子静坐法-戒淫和静坐之法" class="article article-type-post" itemscope itemprop="blogPost">
  <div class="article-meta">
    <a href="/2019/08/03/蒋维乔先生的因是子静坐法-戒淫和静坐之法/" class="article-date">
  <time datetime="2019-08-03T08:32:18.966Z" itemprop="datePublished">2019-08-03</time>
</a>
    
  </div>
  <div class="article-inner">
    
    
      <header class="article-header">
        
  
    <h1 class="article-title" itemprop="name">
      戒文~蒋维乔先生的因是子静坐法-戒淫和静坐之法
    </h1>
  

      </header>
    
    <div class="article-entry" itemprop="articleBody">
      
        <div class="ahtcy_content">
<p align="center"><font color="#ff0000" size="3"><strong>蒋维乔先生的因是子静坐法-戒淫和静坐之法</strong></font></p>
<p><font size="3">      幼年时代<br>      余自幼多病，消瘦骨立，父母虑其不育。年十二，即犯手淫，久之，梦遗、头晕、腰酸、目眩、耳鸣、夜间盗汗、百病环生。幼时愚昧，初不知致病之由。年十三、四时，略知其故；然不甚明瞭，屡戒屡犯，又不敢以告人，惟日在病中而已。家居城之西隅，距城东不过二、三里，偶因节日，偕兄弟游于城东，中途辄足软不能行，归则一夜必盗汗六、七次，幼年之状况如此。<br>      青年时代<br>      年十五、六后，病益多，加以怔忡、心悸、潮热往来等病。犹忆十七岁之春，每日午后身热，至翌晨天明退热，绵延至十八岁之夏方愈。长日与病为缘，益觉支离，而颇知刻苦读书；旧时习惯，读书恒至更深不寐。久病之躯，以病为常事，以不病为变例，故虽病而读书自若，于是体乃益弱，病乃益深。<br>      静坐之发端<br>      当病盛时，亦百般求治疗之法；而内地偏僻，只有旧医，所用者为汤药，久而无效，亦厌弃之。余虽不以告人，而余先考则察知余病源所在，有时示以修养心性诸书；又示以医方集解末卷所载道家大小周天之术；乃恍然大悟，稍稍习之，病良已。然无恒心，病作则惧，惧即习，病已则怠，怠则忘之。然自此知保贵身体，不加戕贼。自十九岁后，诸病虽未尝离身，而较诸幼年时代，反觉康强矣。<br>      静坐之继续<br>      年二十二娶妻以后，自以为躯体较健于昔，静坐之术，即委弃不复为，而又不知节欲，于是旧时诸疾俱作，加以饮食不节，浸成胃扩张病，食管发炎如炽，益以嘈杂，时时思食，食至口，又厌不欲食。友人多劝余静养，余犹以为无伤也，迟回不决。至己亥之春，仲兄岳庄，以患肺疾死。其明年庚子，余亦得咳嗽疾，未几，即咯血；服旧医之汤药，病转剧，三月不愈。乃大惧，恐蹈亡兄覆辙。于是摒除药物，隔绝妻孥，别居静室，谢绝世事，一切不问不闻，而继续其静坐之功，时年二十八也。<br>      静坐之课程<br>      初为静坐时，自定课程：每晨三、四时即起，在床趺坐一、二时。黎明，下床盥漱毕，纳少许食物，即出门，向东，迎日缓缓而行，至城隅空旷处，呼吸清新空气，七、八时归家。早膳毕，在室中休息一、二时，随意观老庄及佛氏之书。十时后，复入坐。十二时午膳。午后，在室中缓步。三时习七弦琴，以和悦心情，或出门散步。六时复入坐。七时晚膳。八时后，复在室中散步。九时，复入坐。十时后睡。如是日日习之，以为常，不少间断。<br>      初入手时之困难<br>      当时以急欲愈病之故，行持过猛。每入坐，则妄念横生，欲芟除之，而愈除愈甚。欲调息则呼吸反觉不利，胸部坚实，如有物梗之。然深信此术有益，持以百折不回之志，绝不稍懈，而困惫益甚，几至中辍。吾乡父老中，亦有谙是术者，偶往谒之，自言其故。则曰：“汝误矣，习此者以自然二字为要诀，行住坐卧，须时时得自然之意，徒恃枯坐，勉强以求进，无益也。”于是大悟，凡入坐时，一任自然。或觉不适，则徐起缓步室中，俟身心调和，再入坐。如是者将及三阅月，而困难渐去，佳境渐来。<br>      　<br>      第一次之震动<br>      自庚子三月初五日，始为静坐；几经困难，而按日为之不少懈；厥后渐近自然，精神日健。向之出外散步，未及一、二里，即足软不能行者，今则一举足能行十余里，曾不稍疲。每入坐后，觉脐下丹田，有一股热力，往来动荡，颇异之。至五月二十九之夕，丹田中突然震动，虽趺坐如常，而身体为之动摇，几不自持；觉此热力，冲开尾闾，沿夹脊而上达于顶，大为惊异。如是者六日，震动渐止。屈计自三月初五日至此，仅八十五日耳。是为第一次之震动。此后每入坐，即觉此热力自然上达于顶，循熟路而行，不复如初时之动摇。而旧时所患怔忡、心悸、腰酸、头晕、耳鸣、目眩、咯血、咳嗽诸疾，均一朝尽瘳；惟胃扩张关于实质之病则未愈，而从此亦不加剧。【版主按：读者莫贪此类境界，以免着魔。下同。】<br>      第二、三次之震动<br>      庚子一年中，闭户静坐，谢绝人事，常抱定三主义：曰禁欲以养精；禁多言以养气；禁多视以养神；自为日记以课之。自三月至五月，为入手最困难之逆境。五月至六月，始见却病之效。七月以后，功候纯全，每入坐，辄能至三时之久；觉身心俨如太虚，一尘不滓，亦不见有我，其愉快如此。<br>      辛丑以后，为生计所迫，不得不出而治事。而静坐之术，不能如前此之终日程功。则改为每日早晚二次，至今以为常。迨壬寅之三月二十八日，晨起入坐，觉丹田热力复震，一如庚子之五月。惟曩时之热力，冲击尾闾，此则冲击头顶之后部，即道家所谓玉枕关也。连震三日，后顶骨为之酸痛。余此时毫不惊异，忽觉顶骨砉然若开，此热力乃盘旋于头顶。自是每入坐即如是，亦不复震。是为第二次之震动。<br>      是年十月初五之夕，丹田复震，热力盘旋头顶，直自颜面下至胸部，而入脐下，复归丹田，震动即止。是为第三次之震动，自是每入坐后，此热力即自后循夹脊而升至顶，由颜面下降而入脐下，回圈不已。如偶患感冒，觉身体不适，可以意引此热力，布濩全身，洋溢四达，虽指尖毛发，亦能感之，久之发汗，感冒即愈，从此旧疾永不复发。每与友人登山，辄行山路数十里，不稍倦。最有趣味者，壬寅年在江阴南菁讲舍肆业，江阴与武进陆路，距离九十里；暑假时与一友比赛远足，早晨自江阴起行，午后四时抵武进，步行烈日之中，亦未尝疲乏也。<br>      二十余年间之研究<br>      余之研究静坐术，始于十七岁时，最初亦不之深信，以怵于病而为之。及检道家之书，则又满纸阴阳五行坎离铅汞之说，颇嫌其难读，故或作或辍，不为意也。及二十八岁时，以肺疾故，遂定为常课。然余素性，事事喜实践，亦以为静坐者，不过节啬精神，不妄耗费，藉以却病已耳。古人所谓培养丹田，头开通三关之说，亦未之深信。及吾身经三次震动，果有其事，乃知世界真理无穷，吾人智力所不能解者正多，古人之言，殆未可全以为妄也。<br>      古人有内功之说，原为养生妙法；顾其详细入手之法不传。秦汉以后，方士创长生不死之说，始有服食炼丹等学派；其本旨亦与老氏之守静，释氏之禅定相同。惜乎不详行持方法，遂使世人视此为秘术，贤者不屑道，愚者不之知，殊可慨叹。余怀此疑团，欲以至平常之文字，公之于世也久矣。<br>      自癸卯年来海上，至此书初出版时，余年四十有二，早晚二次静坐，未或稍辍。十余年间，除某岁间患外症或发痔疾外，一年之中，三百六十日不病者，固亦以为常矣。年来颇研究哲学、心理、卫生诸书，与吾静坐术相发明者颇多。乃知静坐之术，在以人心之能力，指挥形骸，催促血液之回圈。使不阻滞，为根本之原理（具详原理篇）。而如余向者所为静坐课程，每日向东迎日而行，彼时不过遵道书之说，取东方之生气吸太阳之精华，而实与卫生家所云多受日光空气之理暗合；且日光可灭微菌，于治肺疾最效也。每日出外散步，当时亦不过因静坐时，两腿麻木，使之舒展，而实与卫生家所云多运动亦暗合也。然则静坐亦何奇秘之有哉。<br>      陈搏隐居华山，寝处百余日不起；达摩面壁九年；历史所载，确有其事。而故老中总习是术，高年矍铄者，亦往往见之。据道家所载，仙家以静坐入手，脱胎换骨者，亦言之凿凿，区区静坐之术，特不过最初步耳。然余却病之效，固已如是，以此例彼，则道家长生不死之说，固有可凭，特余未造其境耳。所谓余喜实践，凡未亲历之境，即不欲言，所言者皆语语记实也。</font></p>
<div class="text-c" id="pages"></div>
</div>
      
    </div>
    <footer class="article-footer">
      <a data-url="http://yoursite.com/2019/08/03/蒋维乔先生的因是子静坐法-戒淫和静坐之法/" data-id="cjz9g19m7051epdtlqyu0jsl4" class="article-share-link">Share</a>
      
      
    </footer>
  </div>
  
    
<nav id="article-nav">
  
    <a href="/2019/08/03/道家眼中的色情伤害/" id="article-nav-newer" class="article-nav-link-wrap">
      <strong class="article-nav-caption">Newer</strong>
      <div class="article-nav-title">
        
          戒文~道家眼中的色情伤害
        
      </div>
    </a>
  
  
    <a href="/2019/08/03/鉴心录/" id="article-nav-older" class="article-nav-link-wrap">
      <strong class="article-nav-caption">Older</strong>
      <div class="article-nav-title">戒文~鉴心录</div>
    </a>
  
</nav>

  
</article>

</section>
        
          <aside id="sidebar">
  
    

  
    

  
    
  
    
  <div class="widget-wrap">
    <h3 class="widget-title">Archives</h3>
    <div class="widget">
      <ul class="archive-list"><li class="archive-list-item"><a class="archive-list-link" href="/archives/2019/08/">August 2019</a></li></ul>
    </div>
  </div>


  
    
  <div class="widget-wrap">
    <h3 class="widget-title">Recent Posts</h3>
    <div class="widget">
      <ul>
        
          <li>
            <a href="/2019/08/03/彭鑫博士：“都市隐者”现象的中医学解读—论色情泛滥/">戒文~彭鑫博士：“都市隐者”现象的中医学解读—论色情泛滥</a>
          </li>
        
          <li>
            <a href="/2019/08/03/彭鑫博士：纵欲过度导致糖尿病坏疽而截肢的案例/">戒文~彭鑫博士：纵欲过度导致糖尿病坏疽而截肢的案例</a>
          </li>
        
          <li>
            <a href="/2019/08/03/彭鑫博士：面容有光泽的好办法—叩齿吞津保健法/">戒文~彭鑫博士：面容有光泽的好办法—叩齿吞津保健法</a>
          </li>
        
          <li>
            <a href="/2019/08/03/彭鑫：伤精（肾虚、元气虚）的种种表现和治疗方法/">戒文~彭鑫：伤精（肾虚、元气虚）的种种表现和治疗方法</a>
          </li>
        
          <li>
            <a href="/2019/08/03/彭鑫博士：伤精者的补精方法/">戒文~彭鑫博士：伤精者的补精方法</a>
          </li>
        
      </ul>
    </div>
  </div>

  
</aside>
        
      </div>
      <footer id="footer">
  
  <div class="outer">
    <div id="footer-info" class="inner">
      &copy; 2019 戒文<br>
      Powered by <a href="http://hexo.io/" target="_blank">Hexo</a>
    </div>
  </div>
</footer>
    </div>
    <nav id="mobile-nav">
  
    <a href="/" class="mobile-nav-link">Home</a>
  
    <a href="/archives" class="mobile-nav-link">Archives</a>
  
</nav>
    

<script src="//ajax.googleapis.com/ajax/libs/jquery/2.0.3/jquery.min.js"></script>


  <link rel="stylesheet" href="/fancybox/jquery.fancybox.css">
  <script src="/fancybox/jquery.fancybox.pack.js"></script>


<script src="/js/script.js"></script>



<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?c3dd0b1027e251d4c341be3836e0957b";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>


  </div>
</body>
</html>