<!DOCTYPE html>
<html>
<head><meta name="generator" content="Hexo 3.9.0">
  <meta charset="utf-8">
  

  
  <title>戒文~生死关全集 第四章 转女成男篇 | 戒文</title>
  <meta name="viewport" content="width=device-width, initial-scale=1, maximum-scale=1">
  <meta name="description" content="第四章　转女成男篇　　★佛陀告诉迦叶尊者说：　　譬若毒树所在之处，蔓莚生长多所伤害，若能截断诸毒树者，尔使一切普得快乐。女人之身譬若毒树，增长诸欲毒害精神，广诸恶行受无量苦，皆由女人。　　若能断弃女人身者，则为断绝众生无量诸苦，坏众恶行，闭绝三途，开泥洹门，普使一切而得快乐，斯等疾入诸佛径路。　　——《称扬诸佛功德经?卷下》《大正藏》第十四册页101上－下　　★佛陀告诉净信童女说：成就八法，当转">
<meta property="og:type" content="article">
<meta property="og:title" content="戒文~生死关全集 第四章 转女成男篇">
<meta property="og:url" content="http://yoursite.com/2019/08/03/生死关全集 第四章 转女成男篇/index.html">
<meta property="og:site_name" content="戒文">
<meta property="og:description" content="第四章　转女成男篇　　★佛陀告诉迦叶尊者说：　　譬若毒树所在之处，蔓莚生长多所伤害，若能截断诸毒树者，尔使一切普得快乐。女人之身譬若毒树，增长诸欲毒害精神，广诸恶行受无量苦，皆由女人。　　若能断弃女人身者，则为断绝众生无量诸苦，坏众恶行，闭绝三途，开泥洹门，普使一切而得快乐，斯等疾入诸佛径路。　　——《称扬诸佛功德经?卷下》《大正藏》第十四册页101上－下　　★佛陀告诉净信童女说：成就八法，当转">
<meta property="og:locale" content="default">
<meta property="og:updated_time" content="2019-08-03T08:49:35.253Z">
<meta name="twitter:card" content="summary">
<meta name="twitter:title" content="戒文~生死关全集 第四章 转女成男篇">
<meta name="twitter:description" content="第四章　转女成男篇　　★佛陀告诉迦叶尊者说：　　譬若毒树所在之处，蔓莚生长多所伤害，若能截断诸毒树者，尔使一切普得快乐。女人之身譬若毒树，增长诸欲毒害精神，广诸恶行受无量苦，皆由女人。　　若能断弃女人身者，则为断绝众生无量诸苦，坏众恶行，闭绝三途，开泥洹门，普使一切而得快乐，斯等疾入诸佛径路。　　——《称扬诸佛功德经?卷下》《大正藏》第十四册页101上－下　　★佛陀告诉净信童女说：成就八法，当转">
  
    <link rel="alternate" href="/atom.xml" title="戒文" type="application/atom+xml">
  
  
    <link rel="icon" href="/favicon.png">
  
  
    <link href="//fonts.googleapis.com/css?family=Source+Code+Pro" rel="stylesheet" type="text/css">
  
  <link rel="stylesheet" href="/css/style.css">
</head>
</html>
<body>
  <div id="container">
    <div id="wrap">
      <header id="header">
  <div id="banner"></div>
  <div id="header-outer" class="outer">
    <div id="header-title" class="inner">
      <h1 id="logo-wrap">
        <a href="/" id="logo">戒文</a>
      </h1>
      
    </div>
    <div id="header-inner" class="inner">
      <nav id="main-nav">
        <a id="main-nav-toggle" class="nav-icon"></a>
        
          <a class="main-nav-link" href="/">Home</a>
        
          <a class="main-nav-link" href="/archives">Archives</a>
        
      </nav>
      <nav id="sub-nav">
        
          <a id="nav-rss-link" class="nav-icon" href="/atom.xml" title="RSS Feed"></a>
        
        <a id="nav-search-btn" class="nav-icon" title="Search"></a>
      </nav>
      <div id="search-form-wrap">
        <form action="//google.com/search" method="get" accept-charset="UTF-8" class="search-form"><input type="search" name="q" class="search-form-input" placeholder="Search"><button type="submit" class="search-form-submit">&#xF002;</button><input type="hidden" name="sitesearch" value="http://yoursite.com"></form>
      </div>
    </div>
  </div>
</header>
      <div class="outer">
        <section id="main"><article id="post-生死关全集 第四章 转女成男篇" class="article article-type-post" itemscope itemprop="blogPost">
  <div class="article-meta">
    <a href="/2019/08/03/生死关全集 第四章 转女成男篇/" class="article-date">
  <time datetime="2019-08-03T08:42:38.309Z" itemprop="datePublished">2019-08-03</time>
</a>
    
  </div>
  <div class="article-inner">
    
    
      <header class="article-header">
        
  
    <h1 class="article-title" itemprop="name">
      戒文~生死关全集 第四章 转女成男篇
    </h1>
  

      </header>
    
    <div class="article-entry" itemprop="articleBody">
      
        <div class="ahtcy_content">
<p>第四章　转女成男篇<br><br>　　★佛陀告诉迦叶尊者说：<br>　　譬若毒树所在之处，蔓莚生长多所伤害，若能截断诸毒树者，尔使一切普得快乐。女人之身譬若毒树，增长诸欲毒害精神，广诸恶行受无量苦，皆由女人。<br>　　若能断弃女人身者，则为断绝众生无量诸苦，坏众恶行，闭绝三途，开泥洹门，普使一切而得快乐，斯等疾入诸佛径路。<br>　　——《称扬诸佛功德经?卷下》《大正藏》第十四册页101上－下<br>　　★佛陀告诉净信童女说：成就八法，当转女身。何等为八？<br>　　一者、不嫉。<br>　　二者、不悭。<br>　　三者、不谄。<br>　　四者、不瞋。<br>　　五者、实语。<br>　　六者、不恶口。<br>　　七者、舍离贪欲。<br>　　八者、离诸邪见。<br>　　童女！修此八法，速转女身。尔时世尊，重说偈言：<br>　　　　　　　不嫉妒他人，离悭常乐法，<br>　　　　　　　不行於谄诳，厌患女人身，<br>　　　　　　　慈心舍离瞋，常修於实语，<br>　　　　　　　除贪离恶口，安住正见中。<br>　　　　　　　若厌女人身，应修如是法，<br>　　　　　　　便当速得转，受善丈夫身。<br>　　复次童女！成就八法能转女身，何者为八？<br>　　一者、尊重於佛，深乐於法。<br>　　二者、恭敬供养，戒忍多闻沙门婆罗门。<br>　　三者、於夫男女及以居家，不生爱著。<br>　　四者、受持禁戒，无所缺犯。<br>　　五者、於一切人不生邪念。<br>　　六者、增上意乐，厌离女身。<br>　　七者、住菩提心，大丈夫法。<br>　　八者、观世家业如幻如梦。<br>　　尔时世尊重说偈言：<br>　　　　　　　　敬佛深乐法，尊重戒多闻。<br>　　　　　　　　不生贪爱心，女身速当转。<br>　　　　　　　　持戒具惭愧，不妄念他人。<br>　　　　　　　　安住菩提心，不乐余乘法。<br>　　　　　　　　由是速能转，不净女人身。<br>　　　　　　　　胜志得厌心，一切皆如幻。<br>　　　　　　　　诸法本无动，因缘性空寂。<br>　　　　　　　　勤修如实法，速得丈夫身。<br>　　——《大宝积经?卷百十一》《大正藏》第十一册页626中－下<br>　　★若能尽心净意欢喜信乐，心无谄嫉，受持礼拜供养十佛世尊，从此所生之处不受女身，得丈夫庄严相。其十佛即：<br>　　南无东方净琉璃世界药师琉璃光佛<br>　　南无东方普度众难世界身尊佛<br>　　南无东方众德室世界月英佛<br>　　南无南方真珠世界日月灯明佛<br>　　南无西方不知遍知世界大光明照佛<br>　　南无北方长欢乐世界贤最佛<br>　　南无北方现入世界宝莲华步佛<br>　　南无北方决了宝网世界月殿清净佛<br>　　南无东南方胜妙庄严世界千云雷吼声王佛<br>　　南无上方宝莲华庄严世界莲华尊丰佛<br>　　受持此十佛功德：<br>　　一、能得无量无边之福德智慧、四无所畏、四神足、大丈夫相、十八不共法、无病长寿，速证无上菩提佛道。<br>　　二、能得最上三摩地、不退转圣道、宿命智、辩才无碍，所言人皆信受。若女人在母胎中得闻此十尊佛圣号，当成男子；相貌端正无比，众人爱敬。<br>　　三、善能灭除诸欲饥渴等苦，从此不再受女人身。更能灭除无数劫生死重罪，不堕三恶道，必成正觉，广度无量众生。<br>　　(以上所引详见《药师琉璃光如来本愿功德经》、《称扬诸佛功德经》、《大宝积经?卷百十一》、《大乘大方广佛冠经?卷下》、《宝网经》等。)<br>　　★尔时无垢光女白佛言：世尊！今此会中，诸比丘、比丘尼、优婆塞、优婆夷，愿乐欲闻，修何善行，得离女身，速成男子，能发无上菩提之心。惟愿世尊，当为解说？<br>　　尔时世尊欲利益成就四部众故，告无垢光女言：若女人成就一法，得离女身，速成男子。何谓为一？所谓深心求於菩提。所以者何？若有女人发菩提心，则是大善人心、大丈夫心、大仙人心、非下人心，永离二乘狭劣之心，能破外道异论之心，为三世中最是胜心，能除烦恼，不杂结习清净之心。<br>　　若诸女人发菩提心，则更不杂女人诸结缚心。以不离故，永离女身，得成男子。<br>　　所有善根，悉当回向无上菩提，是名为一。<br>　　复次，女人成就二法，能离女身，速成男子。何谓为二？所谓<br>　　除其慢心，离於欺诳，不作幻惑。<br>　　所有善根，远离女身，速成男子，悉以回向无上菩提，是名为二。<br>　　复次，女人成就三法，能离女身，速成男子。何谓为三？<br>　　一、身业清净，持身三戒。<br>　　二、口业清净，离口四过。<br>　　三、意业清净，离於瞋恚邪见愚痴。<br>　　以此十善所生善根，愿离女身，速成男子，回向菩提，是名为三。<br>　　复次，女人成就四法，得离女身，速成男子。何谓为四？<br>　　一、不恚害。<br>　　二、不瞋恨。<br>　　三、不随烦恼。<br>　　四、住忍辱力。<br>　　是名为四。<br>　　复次，女人成就五法，得离女身，速成男子，何谓为五？<br>　　一、乐求善法。<br>　　二、尊重正法。<br>　　三、以正法而自娱乐。<br>　　四、於说法者敬如师长。<br>　　五、如说修行。<br>　　以此善根，愿离女身，速成男子，回向菩提，是名为五。<br>　　复次，女人成就六法，得离女身，速成男子。何谓为六？<br>　　一、常念佛，愿成佛身。<br>　　二、常念法，欲转*轮。<br>　　三、常念僧，欲覆护僧。<br>　　四、常念戒，欲满诸愿。<br>　　五、常念施，欲舍一切诸烦恼垢。<br>　　六、常念天，欲满天中之天(指佛之尊号)一切种智。<br>　　是名为六。<br>　　复次，女人成就七法，得离女身，速成男子。何谓为七？<br>　　一、於佛得不坏信。<br>　　二、於法得不坏信。<br>　　三、於僧得不坏信。<br>　　四、不事余天，惟奉敬佛。<br>　　五、不积聚悭惜，随言能行。<br>　　六、出言无过，恒常质直。<br>　　七、威仪具足。<br>　　是名为七。<br>　　复次，女人成就八法，得离女身，速成男子。何谓为八？<br>　　一、不偏爱己男。<br>　　二、不偏爱己女。<br>　　三、不倚赖己夫。<br>　　四、不专念衣服璎珞。<br>　　五、不贪著华饰涂香。<br>　　六、不为美食因缘，犹如罗刹杀生食之。<br>　　七、不以所施二物，常追忆之，而生欢喜。<br>　　八、所行清净，常怀惭愧。<br>　　是名为八。<br>　　复次，女人成就九法，得离女身，速成男子。何谓为九？所谓息九恼法：<br>　　憎我所爱，已憎、今憎、当憎。<br>　　爱我所憎，已爱、今爱、当爱。<br>　　於我，已憎、今憎、当憎。<br>　　是名为九。<br>　　复次，女人成就十法，得离女身，速成男子。何谓为十？<br>　　一、不自大。<br>　　二、除憍慢。<br>　　三、敬尊长。<br>　　四、所言必实。<br>　　五、无嫌恨。<br>　　六、不粗言。<br>　　七、不难教。<br>　　八、不贪惜。<br>　　九、不暴恶。<br>　　十、不调戏。<br>　　是名为十。<br>　　观法一<br>　　复次，善女！若有女人能如实观女人身过者，生厌离心，速离女身，疾成男子。女人身过者，所谓欲、瞋、痴心并余烦恼，重於男子。<br>　　观法二<br>　　又此身中有一百户虫，恒为苦患愁恼因缘，是故女人烦恼偏重。应当善思观察此身，此身便为不净之器，臭秽充满，亦如枯井空城破村，难可爱乐。是故於身，应生厌离。<br>　　观法三<br>　　又观此身，犹如婢使，不得自在。恒为男女、衣服、饮食，家业所须之所苦恼，必除粪秽涕唾不净，於九月中怀子在身，众患非一，及其生时，受大苦痛。命不自保。是故女人应生厌离女人之身。<br>　　观法四<br>　　又复女人虽生在王宫，必当属他，尽其形寿，犹如婢使。随逐大家，亦如弟子，奉事於师，又为重重刀杖，瓦石手拳，打掷恶言骂辱。如是等苦，不得自在。是故女人应於此身生厌离心。<br>　　观法五<br>　　又此女身常被系闭，犹如蛇鼠，在深穴中，不得妄出。又女人法，制不由身，常於他边禀受饮食衣服花香，种种璎珞严身之具象马车乘。是故应当厌离女身。<br>　　观法六<br>　　又此女身，为他所使，不得自在。执作甚多，捣药舂米，若炒若磨，大小豆麦，抽毳纺叠。如是种种苦役无量。是故女人应患此身。<br>　　欲求永离如是众苦，当以此法教示余人，常念如来所言诚实，赞叹出家，能报佛恩，当发此心，愿离女身，速成男子。於佛法中，出家修道，不复贪求花鬘璎珞游戏园林，衣服饮食，严身之具。<br>　　观法七<br>　　当观自身及侍立眷属，犹如机关木人，筋牵屈申，举下而已。<br>　　此身虚伪，血肉所成，不久坏灭。<br>　　此身如厕，九孔流出种种不净。<br>　　此身愚痴之人於中起著，而恒四大所成。<br>　　此身诸阴，犹如怨家。<br>　　此身虚伪，中无坚实，如空聚落。<br>　　此身无主，从父母生，复以行业而严饰之。<br>　　此身不净，纯盛臭秽。<br>　　此身即是尿屎之器，不久弃捐，无可贪处。<br>　　此身归死，出息入息，必当断故。<br>　　此身无我，如草木瓦石。<br>　　此身无作者，从因缘生。<br>　　此身是众鸟狼狗野干之食，弃塚间故。<br>　　此身是苦聚，常为四百四病之所困故。<br>　　此身恒为风寒冷热等分众病之所坏散，恒以药力得存立故。<br>　　此身不知恩，以饮食养之，无止足故。<br>　　此身无知，内无作者故。<br>　　此身是後边，必当死故。<br>　　是故女人应当如是观察此身，生厌离心，修行善法。<br>　　观法八<br>　　修善行时，若得新好花果可食之物，先奉诸佛菩萨无上福田，及父母师长，然後自食。应作是念，如我今者，以新花果，施与尊重清净福田，愿离垢秽女人之身，更得新好男子之身。<br>　　——以上节录《佛说转女身经》《大正藏》第十四册页918下－919下<br>　　　　　　　　　我本为女身，而从颠倒生。<br>　　　　　　　　　今观男子身，皆空无所有。<br>　　　　　　　　　若有能知空，不应分别生。<br>　　　　　　　　　则於现中空，身证无罣碍。<br>　　　　　　　　　是佛境界力，复从宿福生。<br>　　　　　　　　　亦修现前法，得离女人身。<br>　　　　　　　　　若有诸女人，欲成男子身。<br>　　　　　　　　　当发菩提心，所愿便成就。<br>　　——《佛说转女身经》《大正藏》第十四册页920下<br>　　★若有女人成就三十二种功德，当为菩萨之母。何等名为三十二德：<br>　　一者、名称高远。<br>　　二者、众所咨嗟。<br>　　三者、威仪无失。<br>　　四者、诸相具足。<br>　　五者、种姓高贵。<br>　　六者、端正绝伦。<br>　　七者、名德相称。<br>　　八者、不长不短，不粗不细。<br>　　九者、未曾孕育。<br>　　十者、戒体成就。<br>　　十一者、心无执著。<br>　　十二者、颜色和悦。<br>　　十三者、运动顺右。<br>　　十四者、识用明悟。<br>　　十五者、姿性柔和。<br>　　十六者、常无怖惧。<br>　　十七者、多闻不忘。<br>　　十八者、智慧庄严。<br>　　十九者、心无谄曲。<br>　　二十者、无所欺诳。<br>　　二十一者、未尝忿恚。<br>　　二十二者、恒无悭吝。<br>　　二十三者、性不嫉妒。<br>　　二十四者、性无躁动。<br>　　二十五者、容色滋润。<br>　　二十六者、口无恶言。<br>　　二十七者、於事能忍。<br>　　二十八者、具足惭愧。<br>　　二十九者、三毒皆薄。<br>　　三十者、远离一切女人过失。<br>　　三十一者、奉天如戒。<br>　　三十二者、众相圆满。<br>　　——《方广大庄严经》《大正藏》第三册542下－543上<br>　　　　　　　　　　　　脱女身偈<br>　　　　　　　　　有身有女执，无身执自消，<br>　　　　　　　　　众生久颠倒，横执身坚牢。<br>　　　　　　　　　坚湿暖动观，女身等龟毛，<br>　　　　　　　　　此观若成熟，莲华为胎胞。<br>　　　　　　　　　更将憎爱空，心空境寂寥。<br>　　　　　　　　　能所情尘荡，童真著方袍。<br>　　　　　　　　　参禅与学道，永无魔外挠。<br>　　　　　　　　　真祥痛持偈，女身当处超。<br>　　——紫柏大师(《卍续藏经》第一二六册页990下)<br>　　　　　　　　　轻风生微波，异草生岩阿。<br>　　　　　　　　　菩萨自在坐，心念众生多。<br>　　　　　　　　　瘦竹五六根，瓶中杨柳疏。<br>　　　　　　　　　大地本清凉，将何热恼除。<br>　　　　　　　　　天风生海角，翠蓧摩空虚。<br>　　　　　　　　　杨枝亦解舞，瓶水知湛如。<br>　　　　　　　　　女人欲成男，先将淫机枯。<br>　　　　　　　　　淫枯心清净，定作大丈夫。<br>　　　　　　　　　童真剖恩爱，尽形守戒珠。<br>　　　　　　　　　参禅与学道，魔外难扰渠。<br>　　　　　　　　　忽开佛知见，以眼闻笙竽。<br>　　　　　　　　　分付董道人，精进长髭须。<br>　　　　　　　　　何必待来生，然後出迷途。<br>　　——紫伯大师(《卍续藏经》第一二六册页937上－下)<br>　　题善女人传偈<br>　　　　　　　　　我观诸世间，常自寂灭相，<br>　　　　　　　　　云何幻化中，乃生男女根。<br>　　　　　　　　　譬如太虚空，捏目出狂华，<br>　　　　　　　　　是华不可取，从汝妄想生。<br>　　　　　　　　　妄想入轮回，劫劫自缠缚，<br>　　　　　　　　　一念忽自觉，了妄本无从。<br>　　　　　　　　　虚空亦强名，狂华竟何有，<br>　　　　　　　　　佛昔呵女人，具足诸妖秽。<br>　　　　　　　　　其有染著者，患乃甚牢狱，<br>　　　　　　　　　如何世间人，彼彼互贪爱。<br>　　　　　　　　　负重於淤泥，至死不得出，<br>　　　　　　　　　又如蚁回圈，不离一磨地。<br>　　　　　　　　　我今发苦口，普劝诸女人，<br>　　　　　　　　　了知受生因，贪爱为其本。<br>　　　　　　　　　本从贪爱生，复从贪爱死，<br>　　　　　　　　　正尔贪爱时，念念常灭尽。<br>　　　　　　　　　自身且不有，何况他人身，<br>　　　　　　　　　从今发大心，归命无上士。<br>　　　　　　　　　常转大乘经，如说劝修行，<br>　　　　　　　　　其有过量人，爆破无明惑。<br>　　　　　　　　　顿入佛知见，渐净诸余习，<br>　　　　　　　　　更有异方便，专念阿弥陀。<br>　　　　　　　　　托质妙莲华，疾得不退转，<br>　　　　　　　　　诸经具开演，诸祖共提持。<br>　　　　　　　　　惟彼女中豪，获是清净果，<br>　　　　　　　　　如何大丈夫，甘作行屍肉。<br>　　　　　　　　　我今述此传，辗转广流通，<br>　　　　　　　　　普劝诸有情，永断轮回本。<br>　　　　　　　　　南无佛陀耶，同生极乐国。<br>——彭际清(《卍续藏经》第一五○册页211上－下)</p>
<p> </p>
<div class="text-c" id="pages"></div>
</div>
      
    </div>
    <footer class="article-footer">
      <a data-url="http://yoursite.com/2019/08/03/生死关全集 第四章 转女成男篇/" data-id="cjz9g19f904h1pdtl1mw9s71d" class="article-share-link">Share</a>
      
      
    </footer>
  </div>
  
    
<nav id="article-nav">
  
    <a href="/2019/08/03/君子应远庖厨/" id="article-nav-newer" class="article-nav-link-wrap">
      <strong class="article-nav-caption">Newer</strong>
      <div class="article-nav-title">
        
          戒文~君子应远庖厨
        
      </div>
    </a>
  
  
    <a href="/2019/08/03/恋爱就要发生性关系是人们对恋爱的误解/" id="article-nav-older" class="article-nav-link-wrap">
      <strong class="article-nav-caption">Older</strong>
      <div class="article-nav-title">戒文~恋爱就要发生性关系是人们对恋爱的误解</div>
    </a>
  
</nav>

  
</article>

</section>
        
          <aside id="sidebar">
  
    

  
    

  
    
  
    
  <div class="widget-wrap">
    <h3 class="widget-title">Archives</h3>
    <div class="widget">
      <ul class="archive-list"><li class="archive-list-item"><a class="archive-list-link" href="/archives/2019/08/">August 2019</a></li></ul>
    </div>
  </div>


  
    
  <div class="widget-wrap">
    <h3 class="widget-title">Recent Posts</h3>
    <div class="widget">
      <ul>
        
          <li>
            <a href="/2019/08/03/彭鑫博士：“都市隐者”现象的中医学解读—论色情泛滥/">戒文~彭鑫博士：“都市隐者”现象的中医学解读—论色情泛滥</a>
          </li>
        
          <li>
            <a href="/2019/08/03/彭鑫博士：纵欲过度导致糖尿病坏疽而截肢的案例/">戒文~彭鑫博士：纵欲过度导致糖尿病坏疽而截肢的案例</a>
          </li>
        
          <li>
            <a href="/2019/08/03/彭鑫博士：面容有光泽的好办法—叩齿吞津保健法/">戒文~彭鑫博士：面容有光泽的好办法—叩齿吞津保健法</a>
          </li>
        
          <li>
            <a href="/2019/08/03/彭鑫：伤精（肾虚、元气虚）的种种表现和治疗方法/">戒文~彭鑫：伤精（肾虚、元气虚）的种种表现和治疗方法</a>
          </li>
        
          <li>
            <a href="/2019/08/03/彭鑫博士：伤精者的补精方法/">戒文~彭鑫博士：伤精者的补精方法</a>
          </li>
        
      </ul>
    </div>
  </div>

  
</aside>
        
      </div>
      <footer id="footer">
  
  <div class="outer">
    <div id="footer-info" class="inner">
      &copy; 2019 戒文<br>
      Powered by <a href="http://hexo.io/" target="_blank">Hexo</a>
    </div>
  </div>
</footer>
    </div>
    <nav id="mobile-nav">
  
    <a href="/" class="mobile-nav-link">Home</a>
  
    <a href="/archives" class="mobile-nav-link">Archives</a>
  
</nav>
    

<script src="//ajax.googleapis.com/ajax/libs/jquery/2.0.3/jquery.min.js"></script>


  <link rel="stylesheet" href="/fancybox/jquery.fancybox.css">
  <script src="/fancybox/jquery.fancybox.pack.js"></script>


<script src="/js/script.js"></script>



<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?c3dd0b1027e251d4c341be3836e0957b";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>


  </div>
</body>
</html>