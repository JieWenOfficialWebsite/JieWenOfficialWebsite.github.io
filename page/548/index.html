<!DOCTYPE html>
<html>
<head><meta name="generator" content="Hexo 3.9.0">
  <meta charset="utf-8">
  

  
  <title>戒文</title>
  <meta name="viewport" content="width=device-width, initial-scale=1, maximum-scale=1">
  <meta name="description" content="一个专注戒色内容分享的网站">
<meta property="og:type" content="website">
<meta property="og:title" content="戒文">
<meta property="og:url" content="http://yoursite.com/page/548/index.html">
<meta property="og:site_name" content="戒文">
<meta property="og:description" content="一个专注戒色内容分享的网站">
<meta property="og:locale" content="default">
<meta name="twitter:card" content="summary">
<meta name="twitter:title" content="戒文">
<meta name="twitter:description" content="一个专注戒色内容分享的网站">
  
    <link rel="alternate" href="/atom.xml" title="戒文" type="application/atom+xml">
  
  
    <link rel="icon" href="/favicon.png">
  
  
    <link href="//fonts.googleapis.com/css?family=Source+Code+Pro" rel="stylesheet" type="text/css">
  
  <link rel="stylesheet" href="/css/style.css">
</head>
</html>
<body>
  <div id="container">
    <div id="wrap">
      <header id="header">
  <div id="banner"></div>
  <div id="header-outer" class="outer">
    <div id="header-title" class="inner">
      <h1 id="logo-wrap">
        <a href="/" id="logo">戒文</a>
      </h1>
      
    </div>
    <div id="header-inner" class="inner">
      <nav id="main-nav">
        <a id="main-nav-toggle" class="nav-icon"></a>
        
          <a class="main-nav-link" href="/">Home</a>
        
          <a class="main-nav-link" href="/archives">Archives</a>
        
      </nav>
      <nav id="sub-nav">
        
          <a id="nav-rss-link" class="nav-icon" href="/atom.xml" title="RSS Feed"></a>
        
        <a id="nav-search-btn" class="nav-icon" title="Search"></a>
      </nav>
      <div id="search-form-wrap">
        <form action="//google.com/search" method="get" accept-charset="UTF-8" class="search-form"><input type="search" name="q" class="search-form-input" placeholder="Search"><button type="submit" class="search-form-submit">&#xF002;</button><input type="hidden" name="sitesearch" value="http://yoursite.com"></form>
      </div>
    </div>
  </div>
</header>
      <div class="outer">
        <section id="main">
  
    <article id="post-《苦阴经》" class="article article-type-post" itemscope itemprop="blogPost">
  <div class="article-meta">
    <a href="/2019/08/03/《苦阴经》/" class="article-date">
  <time datetime="2019-08-03T08:31:38.430Z" itemprop="datePublished">2019-08-03</time>
</a>
    
  </div>
  <div class="article-inner">
    
    
      <header class="article-header">
        
  
    <h1 itemprop="name">
      <a class="article-title" href="/2019/08/03/《苦阴经》/">戒文~《苦阴经》</a>
    </h1>
  

      </header>
    
    <div class="article-entry" itemprop="articleBody">
      
        <div class="ahtcy_content">
<p align="left">
<table align="center" border="0" cellpadding="2" cellspacing="0" class="border" width="100%">
<tbody>
<tr align="middle" valign="center">
<td colspan="2" height="40">
<p align="left"><font size="4"><font color="#ff0000">做人有八苦：生老病死苦，爱别离苦，怨会聚苦，所求不得苦，五阴盛苦。本经重点讲了什么是五盛阴苦，冷啊热啊、痛啊痒啊、淫火热恼啊，都是人的肉体的苦，统称阴苦。如果你认为难懂，除了查字典外，可以请教善知识。如没人能请教，就多念观音菩萨，放生增福，请求开智力。</font></font></p></td></tr>
<tr align="middle" class="tdbg_leftall">
<td colspan="2"><font size="4"></font></td></tr>
<tr>
<td colspan="2">
<p><font size="4">    闻如是。一时婆伽婆。在舍卫城祇树给孤独园。彼时诸比丘。中后聚论皆悉会。少有所因。彼时有诸异道异学。中后行彷徉。而行至彼诸比丘所。到已共诸比丘面相慰。面相慰已却坐一面。彼诸异道异学却坐一面已。语诸比丘曰。诸贤。沙门瞿昙智能说淫。智能说色痛。诸贤。我等亦以智能说淫。智能说色痛。此诸贤。有何差有何降有何若干。此沙门瞿昙及我等俱有智能。彼时诸比丘闻诸道异学所说。亦不然可亦不呰蔑。不然可不呰蔑已。从从座起而还。我今闻此所说。问世尊已当广知其义。便至世尊所。到已礼世尊足却坐一面。彼诸比丘却坐一面已。如共异道异学所论。尽广向世尊说。作如是向世尊说已。世尊告诸比丘曰。此诸比丘。彼时应向异道异学作如是说。云何淫气味。云何是败坏。云何是弃。云何色气味。云何是败坏。云何是弃。云何痛气味。云何败坏。云何弃。此诸比丘。应作是答。异道异学彼闻已。各各相视。外当更求论。必当瞋恚。恨恚已默然面不悦。身支节污背其面。不能答变其面<strong>。</strong>当默然从坐起便即还。何以故。我不见天及世间魔梵沙门婆罗门众天及人闻我所说。与我等者知其义。若从如来如来弟子。若彼闻此。此间闻已。云何淫气味。谓因五淫。若生乐若生喜。如是淫气味。此中多有败坏。云何淫败坏。此族姓子。或以功伎以自存命。若耕作若贩卖。若客书若学算。若学数若学作诗。若学首卢。若教书若应官募彼寒寒所逼。热热所逼。强忍饥渴为蚊虻蝇蚤所噬。彼忍此而求钱财。彼族姓子。作如是起。作如是行。作如是勤行。彼作如是。而不能得财物。便忧戚不乐。啼哭自椎自打。而愚痴作如是言。我为痴行为不得。彼族姓。不使起便勤修作行彼便得果。彼得钱财便守护之极藏举之。今我此财莫令王夺。我莫令贼盗。莫令火烧莫令腐坏。莫令出利失利。彼守护钱财而为王所夺。贼所盗火所烧而败坏。出利不得利。彼便忧戚不乐。啼哭自椎自打。增益愚痴。复次彼长夜所可爱喜。念恚败坏失此。今现身是苦阴。因淫故缘淫故增上淫故。是淫因缘。众生因淫缘淫增上淫。因淫故。母共子诤子共母诤。父共子诤子共父诤。兄共妹诤妹共兄诤。彼共斗诤。母说子非子说母非。父说子非子说父非。兄说妹非妹说兄非。况复人人耶。此是今现苦阴。因淫故缘淫故增上淫故。此众生因淫故缘淫故增上淫故。王王共诤。婆罗门婆罗门共诤。居士居士共诤。贱人工师贱人工师彼各各共斗诤。各各作种种斗具。或以拳或以石或以刀或以杖。于中死死苦。此是现苦阴。因淫故缘淫故增上淫故。此众生因淫故至增上淫故。使着铠便执弓箭。或着皮铠持极利刀。相围聚斗。彼于中或以象斗。或以马或以车。或以步兵。或以女人。或以士夫。于中或有死死苦。此是现苦阴。因淫故缘淫故增上淫故。此众生因淫故。至增上淫故。着铠至持极利刀。诣极高城而欲伐之。彼于中或吹贝或击鼓。或举声唤呼。或以椎或以戟或以戚。或以利轮。或以箭相射。或下乱石。或以弩。或以销铜注之。于中死死苦。是为现苦阴。因淫故至增上淫故。此众生因淫故至增上淫故。至王城邑。或穿墙破藏。或盗他物或截他道。坏他城破他村杀他人。被有司执之驱使。作种种苦行。或截其首或截手足。或截其耳或截其鼻或截耳鼻。或截其髻或截其发或截髻发。或着函中或衣戮杀。或着沙石上或着草上。或着铁驴口中。或着铁师子口中。或着铜釜中。或着铁釜中。或段段割之。或利叉刺之。或卧热铁床上以热油洒之。着臼中以铁杵捣之。若以龙噬。若以挝打若以卷卷。将至标下以刀枭首。是现身苦阴。因淫故至增上淫故。此众生因淫故至增上淫故。作身苦行口意苦行。彼时若得患病苦。卧在床上卧在座上或卧荫中。身有痛极苦极痛不乐命欲断。谓彼身。苦行口意苦行。彼终时倒悬向下。犹若冥时日欲没大山大山间。彼山影倒悬向下。如是彼身苦行口苦行意苦行。彼时命终倒悬向下。彼作是念。此身苦行口意苦行。倒悬向下。本不作行本不作福。我多作众恶。谓趣作恶作贪作凶暴。不作福行不作善行。亦不作有所归。我必堕其趣。此便有变悔。变悔已终亦不善生亦不善。此是现苦阴。因淫故至增上淫故。此众生因淫故。至增上淫故。作身苦行作口意苦行。彼作身至意苦行已。彼因彼缘身坏死时。生恶趣泥犁中。此是彼身苦阴。因淫故至增上淫故。是为淫败坏。云何弃淫。若有于淫有求欲。当止求欲当度淫欲。弃此淫欲是为弃淫。诸有沙门婆罗门。如是气味淫者。于中有败坏。弃舍不知如真。彼岂能自弃淫耶。复能止他耶。如与住俱岂能止淫。是事不然。诸有沙门婆罗门。如是气味淫。知是败坏。能弃舍知如真。后自能止淫。亦能止他。如与住俱能止淫者有是处。云何气味色。若剎利女婆罗门女工师女庶人女。若十四十五女。于此时容色具足。彼时形色有乐有喜。尔时气味色。此中多有败坏。云何色败坏。当如见妹老耄年过齿落发堕鲐背执杖申缩而行。于意云何。前好容色宁败坏不。唯然世尊。复次当如见妹病苦患。若卧床上若卧座上。若卧荫中痛悉着身。极苦极患不乐命欲断。于意云何。前好容色宁败坏不。唯然世尊。复次当如见妹若死。一日至七日。若乌啄若鸱啄。若狗食若狐食。若火烧若埋若虫。于意云何。前好容色宁败坏不。唯然世尊。复次如见妹死尸。若骨若青若虫若食若骨白。于意云何。前好容色宁败坏不。唯然世尊。复次若见如妹尸。无有皮肉但筋相连。于意云何。前好容色宁败坏不。唯然世尊。复次若见如妹死尸。骨节处处分解散在异处。脚骨在一处。髆骨髀骨腰骨脊骨肩骨项骨髑髅骨。各在一处。于意云何。前好容色宁败坏不。唯然世尊。复次若见如妹死尸。骨正白如贝。若青鸽色。若赤油润若腐碎。于意云何。前好容色宁败坏不。唯然世尊。是为色败坏。云何弃色。谓于色有求欲。当止求欲。度一切求欲弃此色。诸有沙门婆罗门。如是气味色于中败坏。无弃舍不知如真。岂能自止色耶。复能止他乎。而与住居岂能止色耶。是事不然。诸有沙门婆罗门。如是气味色知败坏弃舍离。知如真者。彼能自止色。亦能令他止。如所住能止色者。有是处。云何气味痛。此比丘于淫解脱。至住四禅正受。住于彼时。亦不自坏亦不坏他。此无坏已。于中便得乐。何以故。我说不恚得乐痛。是为痛气味。云何痛败坏。谓痛是无常苦尽法。是为痛败坏。云何痛弃。谓痛求欲止求欲度求欲。是弃痛。若沙门婆罗门。如是气味痛。不知败坏。不知弃舍。不知如真。彼岂能自止痛耶。复能止他乎。而与住居弃痛者。是事不然。诸有沙门婆罗门。如是气味痛。知是败坏弃舍。知如真者。彼能自止痛。亦能令他止。而与住居能止痛者。有是处。佛如是说。彼诸比丘闻世尊所说。欢喜而乐。</font></p></td></tr></tbody></table></p>
<div class="text-c" id="pages"></div>
</div>
      
    </div>
    <footer class="article-footer">
      <a data-url="http://yoursite.com/2019/08/03/《苦阴经》/" data-id="cjz9g17ts008wpdtl529nd1rz" class="article-share-link">Share</a>
      
      
    </footer>
  </div>
  
</article>


  
    <article id="post-大智度论释初品中九相义第三十五" class="article article-type-post" itemscope itemprop="blogPost">
  <div class="article-meta">
    <a href="/2019/08/03/大智度论释初品中九相义第三十五/" class="article-date">
  <time datetime="2019-08-03T08:31:38.268Z" itemprop="datePublished">2019-08-03</time>
</a>
    
  </div>
  <div class="article-inner">
    
    
      <header class="article-header">
        
  
    <h1 itemprop="name">
      <a class="article-title" href="/2019/08/03/大智度论释初品中九相义第三十五/">戒文~大智度论释初品中九相义第三十五</a>
    </h1>
  

      </header>
    
    <div class="article-entry" itemprop="articleBody">
      
        <div class="ahtcy_content">
<p align="center"><font color="#ff0000" size="3"><strong>大智度论释初品中九相义第三十五</strong></font></p><font size="3">      【经】九相胀相坏相血涂相脓烂相青相啖相散相骨相烧相<br>      【论】问曰。应当先习九相离欲然后得诸禅。何以故诸禅定后方说九相。答曰。先说果报。令行者心乐。九相虽是不净。人贪其果报故必习行。问曰。行者云何观是胀相等九事。答曰。行者先持戒清净令心不悔故。易受观法。能破淫欲诸烦恼贼。观人初死之日。辞诀言语息出不反奄忽已死。室家惊恸号哭呼天言说方尔。奄便那去气灭身冷无所觉识。此为大畏无可免处。譬如劫尽火烧无有遗脱。如说<br>      　死至无贫富　　无勤修善恶<br>      　无贵亦无贱　　老少无免者<br>      　无祈请可救　　亦无欺诳离<br>      　无捍挌得脱　　一切无免处　<br>      死法名为永离恩爱之处。一切有生之所恶者。虽甚恶之无得脱者。我身不久必当如是同于木石无所别知。我今不应贪着五欲不觉死至同于牛羊。牛羊禽兽虽见死者。跳腾哮吼不自觉悟。我既得人身识别好丑。当求甘露不死之法如说<br>      　六情身完具　　智鉴亦明利<br>      　而不求道法　　唐受身智慧<br>      　禽兽亦皆知　　欲乐以自恣<br>      　而不知方便　　为道修善事<br>      　既已得人身　　而但自放恣<br>      　不知修善行　　与彼亦何异<br>      　三恶道众生　　不得修道业<br>      　已得此人身　　当勉自益利　<br>      行者到死尸边。见死尸膖胀。如韦囊盛风。异于本相心生厌畏。我身亦当如是未脱此法。身中主识役御此身。视听言语作罪作福。以此自贵为何所趣。而今但见空舍在此。是身好相细腰姝媚长眼直鼻平额高眉。如是等好令人心惑。今但见膖胀好在何处。男女之相亦不可识。作此观已呵着欲心。此臭屎囊膖胀可恶何足贪着。死尸风热转大裂坏在地。五藏屎尿脓血流出恶露已现。行者取是坏相以况己身。我亦如是皆有是物与此何异。我为甚惑为此屎囊薄皮所诳。如灯蛾投火。但贪明色不知烧身。已见裂坏男女相灭。我所著者亦皆如是。死尸已坏肉血涂漫。或见杖楚死者青瘀黄赤。或日曝瘀黑。具取是相观。所著者若赤白之色净洁端正与此何异。既见青瘀黄赤鸟兽不食。不埋不藏不久脓烂种种虫生。行者见已念此死尸本有好色。好香涂身衣以上服饰以华彩。今但臭坏脓烂涂染。此是其实分。先所饰彩皆是假借。若不烧不埋弃之旷野。为鸟兽所食。乌挑其眼狗分手脚。虎狼刳腹分掣[國*瓜]裂。残藉在地有尽不尽。行者见已心生厌想。思惟此尸未坏之时人所著处。而今坏败无复本相但见残藉。鸟兽食处甚可恶畏。鸟兽已去风日飘曝。筋断骨离各各异处。行者思惟本见身法和合而有身相。男女皆可分别。今已离散各在异处。和合法灭身相亦无皆异于本。所可爱着今在何处。身既离散处处白骨。鸟兽食已唯有骨在。观是骨人是为骨相。骨相有二种。一者骨人筋骨相连。二者骨节分离。筋骨相连破男女长短好色细滑之相。骨节分离破众生根本实相。复有二种。一者净二者不净。净者久骨白净无血无腻色如白雪。不净者余血涂染腻膏未尽。行者到尸林中。或见积多草木焚烧死尸。腹破眼出皮色燋黑甚可恶畏。须臾之间变为灰烬。行者取是烧相思惟。此身未死之前。沐浴香华五欲自恣。今为火烧甚于兵刃。此尸初死形犹似人。火烧须臾本相都失。一切有身皆归无常我亦如是。是九相断诸烦恼。于灭淫欲最胜。为灭淫欲故说是九相。问曰。无常等十想为灭何事故说。答曰。亦为灭淫欲等三毒。问曰。若尔者二相有何等异。答曰。九相为遮未得禅定为淫欲所覆故。十想能除灭淫欲等三毒。九相如缚贼十想如斩杀。九相为初学。十想为成就。复次是十想中。不净想摄九相。有人言。十想中不净想食不净想世间不可乐想。摄九相。复有人言。十想九相同为离欲俱为涅槃。所以者何。初死相动转言语须臾之间忽然已死。身体膖胀烂坏分散各各变异是则无常。若着此法无常坏时是即为苦。若无常苦无得自在者。是则无我。不净无常苦无我则不可乐。观身如是。食虽在口脑涎流下与唾和合成味。而咽与吐无异下入腹中即是食不净想。以此九相观身无常变异。念念皆灭即是死想。以是九相厌世间乐。知烦恼断则安隐寂灭即是断相。以是九相遮诸烦恼即是离想。以是九相厌世间故。知此五众灭。更不复生是处安隐。即是尽想。复次九相为因。十想为果。是故先九相后十想。复次九相为外门。十想为内门。是故经言。二为甘露门。一者不净门。二者安那般那门。是九相除人七种染着。或有人染着色。若赤若白若赤白若黄若黑。或有人不着色但染着形容。细肤纤指修目高眉。或有人不着容色但染着威仪。进止坐起行住礼拜俯仰扬眉顿睫亲近按摩。或有人不着容色威仪。但染着言语。软声美辞随时而说。应意承旨能动人心。或有人不着容色威仪软声。但染着细滑柔肤软肌。热时身凉寒时体温。或有人皆着五事。或有人都不着五事但染着人相。若男若女虽得上六种欲。不得所著之人犹无所解。舍世所重五种欲乐而随其死。死相多除威仪语言爱。膖胀相坏相啖相散相多除形容爱。血涂相青瘀相脓烂相。多除色爱。骨相烧相多除细滑爱。九相除杂爱及所著人爱。啖相散相骨相偏除人爱。啖残离散白骨中不见有人可着。以是九相观离爱心。嗔痴亦微薄。不净中净颠倒。痴故着是身。今以是九相披析身内。见是身相痴心薄。痴心薄则贪欲薄。贪欲薄则嗔亦薄。所以者何。人以贪身故生嗔。今观身不净心厌故不复贪身。不贪身故不复生嗔。三毒薄故一切九十八使山皆动。渐渐增进其道。以金刚三昧摧碎结山。九相虽是不净观。依是能成大事。譬如大海中臭尸溺人依以得渡。问曰。是九相有何性何所缘何处摄。答曰。取相性缘。欲界身色相阴摄。亦身念处少分。或欲界摄。或初禅二禅四禅摄。未离欲散心人得欲界系。离欲人心得色界系。膖胀等八相。欲界初禅二禅中摄。净骨相欲界初禅二禅四禅中摄。三禅中多乐故无是相。是九相是开身念处门。身念处开三念处门。是四念处开三十七品门三十七品开涅槃城门。入涅槃离一切忧恼诸苦。灭五阴因缘生故。受涅槃常乐。问曰。声闻人如是观心厌离。欲疾入涅槃。菩萨怜愍一切众生。集一切佛法度一切众生。不求疾入涅槃故观是九相。云何不堕二乘证。答曰。菩萨于众生心生怜愍。知众生以三毒因缘故。受今世后世身生苦痛。是三毒终不自灭。亦不可以余理得灭。但观所著内外身相。然后可除。以是故菩萨欲灭是淫欲毒故。观是九相。如人怜愍病者。合和诸药以疗之。菩萨亦如是。为着色众生。说是青瘀相等。随其所著分别诸相如先说。是为菩萨行九相观<br>      复次菩萨。以大慈悲心行是九相作如是念。我未具足一切佛法不入涅槃。是为一法门。我不应住此一门。我当学一切法门。以是故菩萨行九相无所妨。菩萨行是九相。或时厌患心起。如是不净身可恶可患。欲疾取涅槃。尔时菩萨作是念。十方诸佛说一切法相空。空中无无常。何况有不净。但为破净颠倒故习此不净。是不净皆从因缘和合生。无有自性皆归空相。我今不应取是因缘和合生。无自性不净法。欲疾入涅槃。经中亦有是说。若色中无味相。众生不应着色。以色中有味故众生起着。若色无过罪。众生亦无厌色者。以色实有过恶故观色则厌。若色中无出相。众生亦不能于色得脱。以色有出相故。众生于色得解脱。味是净相因缘故。以是故菩萨不于不净中没早取涅槃。九相义分别竟</font>
<p> </p>
<div class="text-c" id="pages"></div>
</div>
      
    </div>
    <footer class="article-footer">
      <a data-url="http://yoursite.com/2019/08/03/大智度论释初品中九相义第三十五/" data-id="cjz9g18ko01zmpdtl5f0ynqs1" class="article-share-link">Share</a>
      
      
    </footer>
  </div>
  
</article>


  
    <article id="post-大智度论观身五种不净相" class="article article-type-post" itemscope itemprop="blogPost">
  <div class="article-meta">
    <a href="/2019/08/03/大智度论观身五种不净相/" class="article-date">
  <time datetime="2019-08-03T08:31:38.073Z" itemprop="datePublished">2019-08-03</time>
</a>
    
  </div>
  <div class="article-inner">
    
    
      <header class="article-header">
        
  
    <h1 itemprop="name">
      <a class="article-title" href="/2019/08/03/大智度论观身五种不净相/">戒文~大智度论观身五种不净相</a>
    </h1>
  

      </header>
    
    <div class="article-entry" itemprop="articleBody">
      
        <div class="ahtcy_content">
<p align="center"><font color="#ff0000" size="3"><strong>大智度论观身五种不净相</strong></font></p>
<p><font size="3">      问曰。云何得是四念处。答曰。行者依净戒住。一心行精进。观身五种不净相。何等五。一者生处不净。二者种子不净。三者自性不净。四者自相不净。五者究竟不净。云何名生处不净。头足腹脊胁肋。诸不净物和合名为女身。内有生藏熟藏屎尿不净。外有烦恼业因缘风。吹识种令入二藏中间。若八月若九月如在屎尿坑中。如说<br>      　是身为臭秽　　不从花间生<br>      　亦不从瞻卜　　又不出宝山　<br>      是名生处不净。种子不净者。父母以妄想邪忆念风吹淫欲火故。血髓膏流热变为精。宿业行因缘识种子。在赤白精中住。是名身种子。如说<br>      　是身种不净　　非余妙宝物<br>      　不由净白生　　但从尿道出　<br>      是名种子不净。自性不净者。从足至顶四边薄皮。其中所有不净充满。饰以衣服澡浴花香。食以上馔众味肴膳。经宿之间皆为不净。假令衣以天衣。食以天食。以身性故亦为不净。何况人衣食。如说<br>      　地水火风质　　能变除不净<br>      　倾海洗此身　　不能令香洁　<br>      是名自性不净。自相不净者。是身九孔常流不净。眼流眵泪耳出结聍鼻中涕流口出涎吐。厕道水道常出屎尿。及诸毛孔汗流不净。如说<br>      　种种不净物　　充满于身内<br>      　常流出不止　　如漏囊盛物　<br>      是名自相不净。究竟不净者。是身若投火则为灰。若虫食则为屎。在地则腐坏为土。在水则膖胀烂坏。或为水虫所食。一切死尸中人身最不净。不净法九相中当广说。如说<br>      　审谛观此身　　终必归死处<br>      　难御无反复　　背恩如小人　<br>      是名究竟不净。复次是身生时死时。所近身物所安身处皆为不净。如香美净水随百川流既入大海变成碱苦。身所食啖种种美味好色好香细滑上馔。入腹海中变成不净。是身如是从生至终。常有不净甚可患厌。<br></font></p></div>
      
    </div>
    <footer class="article-footer">
      <a data-url="http://yoursite.com/2019/08/03/大智度论观身五种不净相/" data-id="cjz9g18kn01zlpdtld7bie3h0" class="article-share-link">Share</a>
      
      
    </footer>
  </div>
  
</article>


  
    <article id="post-佛在阿含经中对于欲望性质的论述" class="article article-type-post" itemscope itemprop="blogPost">
  <div class="article-meta">
    <a href="/2019/08/03/佛在阿含经中对于欲望性质的论述/" class="article-date">
  <time datetime="2019-08-03T08:31:37.917Z" itemprop="datePublished">2019-08-03</time>
</a>
    
  </div>
  <div class="article-inner">
    
    
      <header class="article-header">
        
  
    <h1 itemprop="name">
      <a class="article-title" href="/2019/08/03/佛在阿含经中对于欲望性质的论述/">戒文~佛在阿含经中对于欲望性质的论述</a>
    </h1>
  

      </header>
    
    <div class="article-entry" itemprop="articleBody">
      
        <div class="ahtcy_content">
<p align="center"><font color="#ff0000" size="3"><strong>佛在阿含经中对于欲望性质的论述</strong></font></p>
<p><font size="3">     下面是《阿含经》中佛对欲的性质的论述。真是一针见血。深刻。<br>     尔时，世尊告彼比丘：“汝今当舍净想，思惟不净想；舍有常想，思惟无常想；舍有我想，思惟无我想；舍可乐想，思惟不可乐想。所以然者，若比丘思惟净想，欲心便炽盛；若思惟不净想，便无欲心。<br>     比丘当知：欲为不净，如彼屎聚；欲如鸲鹆，饶诸音响；欲无反复，如彼毒蛇；欲如幻化，如日消雪；当念舍欲，如弃冢间；欲还自害，如蛇怀毒；欲无厌患，如饮咸水；欲难可满，如海吞流；欲多可畏，如罗刹村；欲犹怨家，恒当远离；欲犹少味，如蜜涂刀；欲不可爱，如路白骨；欲现外形，如厕生华；欲为不真，如彼画瓶，内盛丑物，外见殊特；欲无牢固，亦如聚沫。<br>     是故，比丘！当念远离贪欲之想，思惟不净之想。汝今，比丘！当忆昔迦叶佛所奉行十想，今当重思惟十想，有漏心便解脱。”</font></p>
<div class="text-c" id="pages"></div>
</div>
      
    </div>
    <footer class="article-footer">
      <a data-url="http://yoursite.com/2019/08/03/佛在阿含经中对于欲望性质的论述/" data-id="cjz9g187z012opdtldu77z7wo" class="article-share-link">Share</a>
      
      
    </footer>
  </div>
  
</article>


  
    <article id="post-《菩萨诃色欲法经》" class="article article-type-post" itemscope itemprop="blogPost">
  <div class="article-meta">
    <a href="/2019/08/03/《菩萨诃色欲法经》/" class="article-date">
  <time datetime="2019-08-03T08:31:37.748Z" itemprop="datePublished">2019-08-03</time>
</a>
    
  </div>
  <div class="article-inner">
    
    
      <header class="article-header">
        
  
    <h1 itemprop="name">
      <a class="article-title" href="/2019/08/03/《菩萨诃色欲法经》/">戒文~《菩萨诃色欲法经》</a>
    </h1>
  

      </header>
    
    <div class="article-entry" itemprop="articleBody">
      
        <div class="ahtcy_content">
<p align="center"><font color="#ff0000" size="3"><strong>《菩萨诃色欲法经》</strong></font></p>
<p><font size="3">     女色者。世间之枷锁。凡夫恋著不能自拨。女色者。世间之重患。凡夫困之至死不免。女色者。世间之衰祸。凡夫遭之无厄不至。行者既得舍之。若复顾念。是为从狱得出。还复思入。从狂得正。而复乐之。从病得差。复思得病。智者愍之知其狂而颠蹶。死无日矣。凡夫重色。甘为之仆。终身弛骤。为之辛苦。虽复铁质寸斩。锋镝交至。甘心受之不以为患。狂人乐狂不是过也。行者若能弃之不顾。是则破枷脱锁。恶狂厌病。离于衰祸。既安且吉。得出牢狱。永无患难。女人之相。其言如蜜。而其心如毒。譬如亭渊澄镜。而蛟龙居之。金山宝窟。而狮子处之。当知此害不可近。室家不和。妇人之由。毁宗败族。妇人之罪。实是阴贼。灭人智慧。亦是猎围鲜得出者。譬如高罗。群鸟落之。不能奋飞。又如密网。众鱼投之。刳肠俎肌。亦如暗坑。无目投之。如蛾扑火。是以智者知而远之。不受其害。恶而秽之。不为此物之所惑也。<br></font></p></div>
      
    </div>
    <footer class="article-footer">
      <a data-url="http://yoursite.com/2019/08/03/《菩萨诃色欲法经》/" data-id="cjz9g17tr008vpdtlj35no7w6" class="article-share-link">Share</a>
      
      
    </footer>
  </div>
  
</article>


  
    <article id="post-摘录学习《佛说四十二章经》关于戒除色欲的教诲" class="article article-type-post" itemscope itemprop="blogPost">
  <div class="article-meta">
    <a href="/2019/08/03/摘录学习《佛说四十二章经》关于戒除色欲的教诲/" class="article-date">
  <time datetime="2019-08-03T08:31:37.579Z" itemprop="datePublished">2019-08-03</time>
</a>
    
  </div>
  <div class="article-inner">
    
    
      <header class="article-header">
        
  
    <h1 itemprop="name">
      <a class="article-title" href="/2019/08/03/摘录学习《佛说四十二章经》关于戒除色欲的教诲/">戒文~摘录学习《佛说四十二章经》关于戒除色欲的教诲</a>
    </h1>
  

      </header>
    
    <div class="article-entry" itemprop="articleBody">
      
        <div class="ahtcy_content">
<p align="center"><font color="#ff0000" size="3"><strong>摘录学习《佛说四十二章经》关于戒除色欲的教诲</strong></font></p>
<p><font size="3">     《佛说四十二章经》（后汉迦叶摩腾、竺法兰同译）的佛经中，有很多关于戒除色欲的教诲，摘录与诸位共同温故知新，针对自身不足，常加诵习，铭记佛经教诲而对治之：<br>           第三章 割爱去贪        <br>         佛言：剃除须发，而为沙门。受道法者，去世资财，乞求取足。日中一食，树下一宿，慎勿再矣。使人蒙蔽者，爱与欲也。<br>          第十六章 舍爱得道<br>          <br>     佛言：人怀爱欲不见道者，譬如澄水，致手搅之，众人共临，无有睹其影者。人以爱欲交错，心中浊兴，故不见道。汝等沙门，当舍爱欲。爱欲垢尽，道可见矣。<br>          第二十一章 声名丧本<br>          佛言：人随情欲求於声名。声名显著，身已故矣。贪世常名而不学道，枉功劳形。譬如烧香，虽人闻香，香之烬矣，危身之火，而在其后。<br>          第二十二章 财色招苦<br>          佛言：财色于人，人之不舍。譬如刀刃有蜜，不足一餐之美。小儿舐之，则有割舌之患。<br>          第二十三章 妻子甚狱<br>          <br>     佛言：人系於妻子舍宅，甚於荦狱。牢狱有散释之期，妻子无远离之念。情爱於色，岂惮驱驰？虽有虎口之患，心存甘伏。投泥自溺，故曰凡夫。透得此门，出尘罗汉。<br>          第二十四章 色欲障道<br>          佛言：爱欲莫甚於色。色之为欲，其大无外。赖有一矣，若使二同，普天之人，无能为道者矣。<br>          第二十五章 欲火烧身<br>          佛言：爱欲之人，犹如执炬逆风而行，必有烧后之患。<br>          第二十六章 天魔娆佛<br>          天神献玉女於佛，欲坏佛意。佛言：革囊众秽，尔来何为。去，吾不用。天神愈敬，因问道意。佛为解说，即得须陀洹果。<br>          第二十七章 无著得道<br>          <br>     佛言：夫为道者，犹木在水，寻流而行。不触两岸，不为人取，不为鬼神所遮，不为洄流所在，亦不腐败。吾保此木，决定入海。学道之人，不为情欲所惑，不为众邪所娆，精进无为，吾保此人，必得道矣。 <br>             <br>          第二十八章 意马莫纵<br>          佛言：慎勿信汝意，汝意不可信。慎勿与色会，色会即祸生。得阿罗汉已，乃可信汝意。   <br>          第二十九章 正观敌色<br>          <br>     佛言：慎勿视女色，亦莫共言语。若与语者，正心思念，我为沙门，处於浊世，当如莲花，不为泥污。想其老者如母，长者如姐，少者如妹，稚者如子。生度脱心。息灭恶念。 <br>      <br>          第三十章 欲火远离<br>          佛言：夫为道者，如被干草，火来须避。道人见欲，必当远之。<br>          第三十一章 心寂欲除<br>          <br>     佛言：有人患淫不止，欲自断阴。佛谓之曰：若断其阴，不如断心。心如功曹，功曹若止，从者都息。邪心不止，断阴何益。佛为说偈：欲生於汝意，意以思想生。二心各寂静，非色亦非行。佛言：此偈是伽叶佛说。<br>          第四十章 真心出欲<br>          佛言：夫为道者，如牛负重，行深泥中，疲极不敢左右顾视，出离淤泥，乃可苏息。沙门当观情欲，甚於淤泥。直心念道，可免苦矣。 </font></p>
<div class="text-c" id="pages"></div>
</div>
      
    </div>
    <footer class="article-footer">
      <a data-url="http://yoursite.com/2019/08/03/摘录学习《佛说四十二章经》关于戒除色欲的教诲/" data-id="cjz9g196303q0pdtlztzpzpe7" class="article-share-link">Share</a>
      
      
    </footer>
  </div>
  
</article>


  
    <article id="post-佛说有七种施。不损财物。获大果报" class="article article-type-post" itemscope itemprop="blogPost">
  <div class="article-meta">
    <a href="/2019/08/03/佛说有七种施。不损财物。获大果报/" class="article-date">
  <time datetime="2019-08-03T08:31:37.390Z" itemprop="datePublished">2019-08-03</time>
</a>
    
  </div>
  <div class="article-inner">
    
    
      <header class="article-header">
        
  
    <h1 itemprop="name">
      <a class="article-title" href="/2019/08/03/佛说有七种施。不损财物。获大果报/">戒文~佛说有七种施。不损财物。获大果报</a>
    </h1>
  

      </header>
    
    <div class="article-entry" itemprop="articleBody">
      
        <div class="ahtcy_content">
<p align="center"><font color="#ff0000" size="3"><strong>佛说有七种施。不损财物。获大果报</strong></font></p>
<p><br><font size="3">      佛说有七种施。不损财物。获大果报。一名眼施。常以好眼。视父母师长沙门婆罗门不以恶眼。名为眼施。舍身受身。得清净眼。未来成佛。得天眼佛眼。是名第一果报。二和颜悦色施。于父母师长沙门婆罗门。不颦蹙恶色。舍身受身。得端正色。未来成佛。得真金色。是名第二果报。三名言辞施。于父母师长沙门婆罗门。出柔软语。非粗恶言。舍身受身。得言语辩了。所可言说。为人信受。未来成佛。得四辩才。是名第三果报。四名身施。于父母师长沙门婆罗门。起迎礼拜。是名身施。舍身受身。得端政身。长大之身。人所敬身。未来成佛。身如尼拘陀树。无见顶者。是名第四果报。五名心施。虽以上事供养。心不和善。不名为施。善心和善。深生供养。是名心施。舍身受身。得明了心。不痴狂心。未来成佛。得一切种智心。是名心施第五果报。六名床座施。若见父母师长沙门婆罗门。为敷床座令坐。乃至自以已所自坐。请使令坐。舍身受身。常得尊贵七宝床座。未来成佛。得师子法座。是名第六果报。七名房舍施。前父母师长沙门婆罗门。使屋舍之中得行来坐卧。即名房舍施。舍身受身。得自然宫殿舍宅。未来成佛。得诸禅屋宅。是名第七果报。是名七施。虽不损财物。获大果报</font></p>
<p><font size="3">      --- &lt;杂宝藏经&gt; </font></p>
<div class="text-c" id="pages"></div>
</div>
      
    </div>
    <footer class="article-footer">
      <a data-url="http://yoursite.com/2019/08/03/佛说有七种施。不损财物。获大果报/" data-id="cjz9g1892015dpdtlvcen3pby" class="article-share-link">Share</a>
      
      
    </footer>
  </div>
  
</article>


  
    <article id="post-淫心不除、尘不可出" class="article article-type-post" itemscope itemprop="blogPost">
  <div class="article-meta">
    <a href="/2019/08/03/淫心不除、尘不可出/" class="article-date">
  <time datetime="2019-08-03T08:31:37.224Z" itemprop="datePublished">2019-08-03</time>
</a>
    
  </div>
  <div class="article-inner">
    
    
      <header class="article-header">
        
  
    <h1 itemprop="name">
      <a class="article-title" href="/2019/08/03/淫心不除、尘不可出/">戒文~淫心不除、尘不可出</a>
    </h1>
  

      </header>
    
    <div class="article-entry" itemprop="articleBody">
      
        <div class="ahtcy_content">
<p align="center"><font color="#ff0000" size="3"><strong>淫心不除、尘不可出</strong></font></p>
<p><font size="3">      淫心不除、尘不可出<br>      色欲一事，乃举世人之通病不特中下之人，被色所迷。即上根之人，若不战兢自持，干惕在念，则亦难免不被所迷。试观古今来多少出格豪杰，固足为圣为贤。祗由打不破此关，反为下愚不肖。兼复永堕恶道者，盖难胜数。楞严经云，若诸世界六道众生，其心不淫，则不随其生死相续。汝修三昧，本出尘劳。淫心不除，尘不可出。学道之人，本为出离生死。苟不痛除此病，则生死断难出离，即念佛门，虽则带业往生。然若淫习固结，则便与佛隔，难于感应道交矣。欲绝此祸，莫如见一切女人，皆作亲想，怨想，不净想。亲想者。见老者作母想，长者作姊想，少者作妹想，幼者作女想，欲心纵盛，断不敢于母姊妹女边起不正念。视一切女人，总是吾之毋姊妹女。则理制于欲，欲无由发矣。怨想者，凡见美女，便起爱心。由此爱心，便堕恶道。长劫受苦，不能出离。如是则所谓美丽娇媚者，比劫贼虎狼、毒蛇恶蝎，砒霜鸩毒，烈百千倍。于此极大怨家，尚犹恋恋著念，岂非迷中倍人。不净者，美貌动人，只外面一层薄皮耳。若揭去此皮，则不忍见矣。骨肉脓血，屎尿毛发，淋漓狼藉，了无一物可令人爱。但以薄皮所蒙。则妄生爱恋。华瓶盛粪，人不把玩。今此美人之薄皮，不异华瓶。皮内所容，比粪更秽。何得爱其外皮，而忘其里之种种秽物，漫起妄想乎哉。苟不战兢干惕，痛除此习。则唯见其姿质美丽，致爱箭入骨，不能自拔。平素如此，致其没后不入女腹，不可得也。入人女腹犹可。入畜女腹，则将奈何。试一思及，心神惊怖。然欲于见境不染心，须于未见境时，常作上三种想，则见境自可不随境转。否则纵不见境，意地仍复缠绵，终被淫欲习气所缚。固宜认真涤除恶业习气，方可有自由分。<br>      窒欲之最简便法 <br>      吾秦长安子弟，多玩促织。有兄弟三人，年皆成童，于月夜捉促织于坟墓间。忽见一少妇，姿色绝伦，逐同往捉之。其妇变脸，七窍流血，舌拖尺余，三人同时吓死。次日其家寻得，救活者一，方知其事。活者大病数月方愈。其家子孙，不许夜捉促织。夫此少妇未变脸时，则爱入骨髓，非逐所欲则不可。及既变脸，则一吓至死，爱心便成乌有。然当其群相追逐时，固未始无血与舌也。何含而藏之。则生爱心。流而拖之，则生畏心。了此，则凡见一切天姿国色，皆当作七窍流血，舌拖尺余之吊颈鬼想矣。又何至被色所迷，生不能尽其天年，死必至永堕恶道耶。故如来令贪欲重者，作不净观。观之久久，则尚能断惑证真。超凡入圣。岂止不犯邪淫，窒欲卫生而已。其女貌娇美，令人生爱心而行欲事者，不过外面一张薄皮，光华艳丽，为其所惑耳。若揭去此薄皮，则不但皮里之物，不堪爱恋。即此薄皮，亦绝无可爱恋矣。再进而剖其身躯，则唯见脓血淋漓，骨肉纵横脏腑屎尿，狼籍满地。臭秽腥臊，不忍见闻。较前少妇所变之相，相其可畏惧厌恶，过百千倍。纵倾城倾国之绝世佳人，薄皮里面之物，有一不如是乎。人何唯观其外相，而不察其内容，爱其少分之美，逐不计其多分之恶乎。余愿世人，遗外相而察内容，厌多恶以弃少美。则同出欲海，共登觉岸矣。又当淫欲炽盛，情不能制之时。但将女阴作毒蛇口，如以阳纳蛇口中，则心神惊悸，毛骨悚然。无边热恼，当下清凉矣。此又窒欲之最简便法也。<br>      饮食与节欲保身<br>      重重病灾，总由宿业深。而现行不谨所致。人生欲得无病健康。必须极力节欲。欲事一多。则种种毛病悉皆发生。世人以行欲为乐。不知乐只一弹指顷。苦便一生常膺也。念佛。乃求诸佛。己不节欲。佛也不易保祐。己肯节欲。再加至诚念佛。定规会诸病不生。当吃净素。勿以口腹为心性累。凡属有知觉者。皆不宜食。虽无知觉。然有生机。如各种蛋。亦不宜食。牛奶食之无碍。然亦系取彼脂膏。补我身体。亦宜勿食。黄豆、豆油、补料最多。宜常取之。早间粥中。宜下磨破之黄豆。平常食油。专用豆油。校比猪油。补力更大。何苦用钱买祸。而求补益耶。</font></p>
<div class="text-c" id="pages"></div>
</div>
      
    </div>
    <footer class="article-footer">
      <a data-url="http://yoursite.com/2019/08/03/淫心不除、尘不可出/" data-id="cjz9g19cc048opdtl8j89qfua" class="article-share-link">Share</a>
      
      
    </footer>
  </div>
  
</article>


  
    <article id="post-《壽康寶鑑》节选" class="article article-type-post" itemscope itemprop="blogPost">
  <div class="article-meta">
    <a href="/2019/08/03/《壽康寶鑑》节选/" class="article-date">
  <time datetime="2019-08-03T08:31:37.054Z" itemprop="datePublished">2019-08-03</time>
</a>
    
  </div>
  <div class="article-inner">
    
    
      <header class="article-header">
        
  
    <h1 itemprop="name">
      <a class="article-title" href="/2019/08/03/《壽康寶鑑》节选/">戒文~《壽康寶鑑》节选</a>
    </h1>
  

      </header>
    
    <div class="article-entry" itemprop="articleBody">
      
        <div class="ahtcy_content">
<p align="center"><font color="#ff0000" size="3"><strong>《壽康寶鑑》节选</strong></font></p>
<p><font size="3">      色是少年第一關。此關打不過。任他高才絕學。都無受用。蓋萬事以身為本。血肉之軀。所以能長有者。曰精曰氣曰血。血為陰。氣為陽。陰陽之凝結者為精。精合乎骨髓。上通髓海。下貫尾閻。人身之至寶也。放天一之水不竭。則耳目聰明。肢體強健。如水之潤物。而百物皆毓。又如油之養燈。油不竭則燈不減。故先儒以心腎相交為既濟。蓋心。君火也。火性炎上。常乘未定之血氣。熾為淫思。君火一動。則之肝腎相火皆動。腎水遭礫。洩於外而竭於內矣。男子十六而精通。古者必三十而後娶。蓋以堅其筋骨。保其元氣。且血氣稍定。亦不至如少年之自耗也。近世子弟。婚期過早。筋骨未堅。元神耗散。未娶而先撥其本根。既婚而益伐其萌萌糱。不數年而精血消亡。奄奄不振。雖具人形。旋登鬼籙。此固子弟之不才。亦由父兄之失教。今為立三大則。曰勤職業以勞其心。別男女以杜其漸。慎交遊以絕其誘。如此則內外交修。德業日進。而父兄之道盡矣。 </font></p>
<p><font size="3">      (取自壽康寶鑑) </font></p>
<p><font size="3">      欲戒淫行。必自戒淫念始。淫念起。則淫行隨之矣。然則何以制之。曰邪友不宜近。邪地不宜入。邪書不宜看。邪話不宜聽。蓋邪友一近。則益友日疏。自然漸染引誘。漸入下流。放僻邪侈。無不為已。邪地一入。則正念難持。自然技癢心熱。把持不定。游移俄頃。悔恨終身。言念及此。可不戒諸。至邪書邪話。不過文人游戲。閒漢謔談。彼欲編成一事。自然說得美好團圓。要皆捏造虛誣。豈可信為真實。若以為偶觸無妨。焉能動我。則潛滋暗長。有隱受其害而不知者。總之。守身之法。寧可過為防閑。不可稍自寬縱。寧可人笑迂板。不可自命圓通。苟非致嚴於平日。能保無失於臨時哉。 </font></p>
<p><font size="3">      (取自壽康寶鑑) </font></p>
<p><font size="3">      趙鴻寶曰。色慾一節。說得硬。拿不定。一念稍疏。陷溺難返。念念堅忍。當境忽移。惟於平日。對先哲於簡編。置格言於座右。清心寡慾。胸中於禮法因果。確信不疑。偶動邪念。當下痛除。如此。則當境自能猛省。至於男女之際。務遠嫌於瓜李。雖係至親至厚。定須內外分明。一言一笑不苟。妄心自然不萌動矣。此正本清源之法也。 </font></p>
<p><font size="3">      (取自壽康寶鑑) </font></p>
<div class="text-c" id="pages"></div>
</div>
      
    </div>
    <footer class="article-footer">
      <a data-url="http://yoursite.com/2019/08/03/《壽康寶鑑》节选/" data-id="cjz9g17tb007ypdtl1vajlaug" class="article-share-link">Share</a>
      
      
    </footer>
  </div>
  
</article>


  
    <article id="post-不净观讲记有关诗句汇编" class="article article-type-post" itemscope itemprop="blogPost">
  <div class="article-meta">
    <a href="/2019/08/03/不净观讲记有关诗句汇编/" class="article-date">
  <time datetime="2019-08-03T08:31:36.902Z" itemprop="datePublished">2019-08-03</time>
</a>
    
  </div>
  <div class="article-inner">
    
    
      <header class="article-header">
        
  
    <h1 itemprop="name">
      <a class="article-title" href="/2019/08/03/不净观讲记有关诗句汇编/">戒文~不净观讲记有关诗句汇编</a>
    </h1>
  

      </header>
    
    <div class="article-entry" itemprop="articleBody">
      
        <div class="ahtcy_content">
<p align="center"><font color="#ff0000" size="3"><strong>不净观讲记有关诗句汇编</strong></font></p>
<p><font size="3">     以下是不净观讲记中的有关诗句汇编。<br>     《八师经》：<br>     淫为不净行，迷惑失正道，<br>     精神魂魄驰，伤命而早夭。<br>     受罪顽痴荒，死复堕恶道，<br>     吾用畏是故，弃家乐林薮。<br>     《根本说一切有部毗奈耶》卷四十九：<br>     ‘汝将可厌骨锁身，周匝筋脉相缠缚，<br>     元由精血所成就，依他活命来轻我。<br>     皮囊不净常充满，昼夜入出无停息，<br>     九孔恒流疮不差，纵横秽气镇盈躯。<br>     若使诸人悟知此，如我识汝身不净，<br>     譬如夏厕不可近，弃之远去心无着。<br>     由彼盲冥无慧目，常被愚痴翳所覆，<br>     为此心迷爱乐汝，犹如老象溺深泥。’<br>     《坐禅三昧经》：<br>     ‘多淫欲人，习不净观，从足至发，不净充满。发毛爪齿，薄皮厚皮，血肉筋脉，骨髓肝肺，心脾肾胃，大肠小肠，屎尿洟唾，汗泪坋坤，脓脑胞胆，痰水微肤，脂肪脑膜，身中如是种种不净。复次不净渐者，观青瘀、肿胀、破烂、血流涂漫臭脓，啖食不尽，骨散烧焦，是谓不净观。’<br>     （一）死想：人死时心脏和呼吸均告停止，其状可畏。 <br>     诗曰：‘所爱竟长别，凄凉不忍看；识才离故体，尸已下空棺。 　　　夜火虚堂冷，秋风素幔寒；劝君身在日，先作死时观。’ <br>     （二）胀想：死后不及一日，尸体内脏，渐变化肿胀。 <br>     诗曰：‘风大鼓其内，须臾腿胀加；身如盛水袋，腹似断藤瓜。 垢腻深涂炭，蝇蛆乱聚沙，曾因薄皮诳，翻悔昔年差。’ <br>     （三）青瘀想：死后血液不流，尸体色变，臭气令人怖畏。 <br>     诗曰：‘风日久吹炙，青黄殊可怜！皮干初烂橘，骨朽半枯橼。 耳鼻缺还在，筋骸断复连；石人虽不语，对此亦潸然。’ <br>     （四）坏想：死后七八日，尸体即腐烂生蛆，尸汁臭秽。 <br>     诗曰：‘肌肤才脱落，形质便遭伤；瓜裂半开肉，蛇钻欲出肠。 枯藤缠乱发，湿藓烂衣裳；寄语婵娟子，休将画粪囊！’ <br>     （五）血涂想：死后尸坏，血液糊涂，九孔流出，瘀色臭秽。 <br>     诗曰：‘一片无情血，千秋不起人；淋漓涂宿草，狼藉污埃尘。 莫辨妍媸相，安知男女身？哀哉痴肉眼，错认假为真。’ <br>     （六）脓烂想：死尸停十日以上，即臭烂难闻。 <br>     诗曰：‘薄皮糊破纸，烂坏弃陈羹；脓血从中溃，蝇蛆自外争。 　　　食猪肠易呕，洗狗水难清；不是深憎恶，何由断妄情？’ <br>     （七）啖想：若把死尸弃于林中，鸟兽即争来啖食。 <br>     诗曰：‘尸骸遭啖食，方寸少完全；不饱饥鸟腹，难干馋狗涎。 当年空自爱，此日有谁怜？不若猪羊肉，犹堪值几钱？’ <br>     （八）散想：尸解完尽，节骨分离，头脊不连，伊人何去？ <br>     诗曰：‘四体忽分散，一身何所从？岂唯恣态失，兼亦姓名空。 长短看秋草，秾纤问脱风；请君高着眼，此事细推穷。’ <br>     （九）骨想：死后几年，血肉既尽，只有白骨狼藉，人见忧愁。 <br>     诗曰：‘皮肉已销铄，唯余骨尚存；雨添苔藓色，水浸土沙痕。 牢挽多虫蚁，收藏少子孙；风流何处去？愁杀未归魂！’ <br>     （十）烧想：死尸被烧时，体脂助燃焰，转瞬成灰烬。 <br>     诗曰：‘烈焰凭枯骨，须臾方炽然，红飞天际火，黑透树头　。 妄念同灰烬，真心并日悬。欲超生死路，此观要精研。’ <br>     ﹝以上诗曰皆出省庵大师﹞ <br>     （一）死想 <br>     有爱皆归尽 此身宁久长 替他空堕泪 谁解返思量 <br>     （二）胀想 <br>     记得秾华态 俄成　胀躯 眼前年少者 容貌竟何如 <br>     （三）青瘀想 <br>     红白分明相 青黄瘀烂身 请君开眼看 不是两般人 <br>     （四）坏想 <br>     皮肉既堕落 五脏于中现 凭君彻底者 何处堪留恋 <br>     （五）血涂想 <br>     无复朱颜在 容余殷血涂 欲寻妍丑相 形质渐模糊 <br>     （六）脓烂想 <br>     腐烂应难　 腥臊不可闻 岂知脓溃处 兰麝昔曾熏 <br>     （七）啖想 <br>     羊犬食人肉 人曾食羊犬 不知人与畜 谁臭复谁香 <br>     （八）散想 <br>     形骸一己散 手足渐移置 谛观妩媚姿 毕竟归何处 <br>     （九）骨想 <br>     本是骷髅骨 曾将诳惑人 昔时看是假 今日睹方真 <br>     （十）烧想 <br>     火势既猛烈 残骸忽无有 试想　焰中 着得贪心否 <br>     一、身是大苦聚，三轮苦相逼，画夜常不息，众生知者稀。以小苦为乐，汲汲错营求，如搔痒出血，亦如饮酖酒。虽有小乐时，后苦无量巨，现世如炬燃，来世堕地狱。 <br>       <br>     二、身心之不净：<br>     （一）性格不净︰  1. 我执与自私 （回光常返照） <br>     2. 贪求并依赖 （孤僧观破之） <br>       </font></p>
<p><font size="3">     （二）感情不净:  1. 虚妄无有实 （双方造作故） <br>     2. 无常不稍住 （喜新厌旧故） <br>       </font></p>
<p><font size="3">     （三）身体不净: 1. 无常与八苦 </font></p>
<p><font size="3">     2. 自他皆不净: —自身九死想 </font></p>
<p><font size="3">     —他身五不净 <br>       <br>     三、五不净：<br>     （一）种子不净（身种） <br>     —身以过去结业为因，现在父母之精、血为缘，识种于其赤白精中住，揽之以为己有。<br>     —偈曰：‘是身种不净，非余妙宝物，不由自净生，但从秽道出。’ <br>     （二）住处不净（生处） <br>     —在母胎不净处，如在屎坑中。（在生、熟二脏之间）<br>     —偈曰：‘是身为臭秽，不从华间生，亦不从薝卜，又不出宝山。’（女身不净，屎尿不净） <br>     （三）自相不净（外相） <br>     —身具九孔，不净充满，日夜常流，其相污秽，臭难可闻，俱不可用。<br>     —偈曰：‘种种不净物，流满于身中，常流溢不止，如漏囊盛物。’ <br>     （四）身体不净（当体） <br>     —从顶至足，四边薄皮，共有三十六种不净之物和合而成。种种庄严（衣食），倾夜之间，皆为不净。<br>     —偈曰：‘地水火风质，能变余不净，倾海洗此身，不能令香洁。’（天食、天衣亦复如是） <br>     （五）究竟不净（自性） <br>     —此身既死，埋则成土，虫啖成粪，火烧成灰，究竟推求，终归死烂，无一净处。 不可忍见。<br>     —偈曰：‘审谛观此身，终归必死处，难御无反覆，背恩如小儿。’<br>     四、（出《涅槃经二十四》，及《大经演义钞三十》）<br>     三十六物: <br>     外相：发、毛、爪、齿、 、泪、涎、唾、屎、溺、垢、汗。 <br>     身器（成身）：皮、肤、血、肉、筋、脉、骨、髓、肪、膏、脑、膜。 <br>     内含：肝、胆、肠、胃、脾、肾、心、肺、胰、生脏、大肠、直肠、膀胱、熟脏、赤痰、白痰。 <br>     成身（通内外）：<br>     发、毛、爪、齿、薄皮、厚皮、筋、肉、骨、髓、血、心。<br>     外十二：<br>     屎、尿、垢、汗、泪、涕、涎、唾、黄痰、白痰。<br>     内十二：<br>     脾、肾、胆、肝、肺、大肠、小肠、胃胞、肪、　、脑、膜。<br>     《杂阿含经》卷四十三：发、毛、爪、齿、尘垢、流涎、皮、肉、白骨、筋、脉、心、肝、肺、脾、 <br>      肾、肠、肚、生脏、熟脏、胞、泪、汗、涕、沫、肪、脂、髓、痰、　、脓、血、脑、汁、屎、溺。  </font></p>
<div class="text-c" id="pages"></div>
</div>
      
    </div>
    <footer class="article-footer">
      <a data-url="http://yoursite.com/2019/08/03/不净观讲记有关诗句汇编/" data-id="cjz9g181k00nmpdtl8ysmhsfp" class="article-share-link">Share</a>
      
      
    </footer>
  </div>
  
</article>


  


  <nav id="page-nav">
    
    <a class="extend prev" rel="prev" href="/page/547/">&laquo; Prev</a><a class="page-number" href="/">1</a><span class="space">&hellip;</span><a class="page-number" href="/page/546/">546</a><a class="page-number" href="/page/547/">547</a><span class="page-number current">548</span><a class="page-number" href="/page/549/">549</a><a class="page-number" href="/page/550/">550</a><span class="space">&hellip;</span><a class="page-number" href="/page/807/">807</a><a class="extend next" rel="next" href="/page/549/">Next &raquo;</a>
  </nav>

</section>
        
          <aside id="sidebar">
  
    

  
    

  
    
  
    
  <div class="widget-wrap">
    <h3 class="widget-title">Archives</h3>
    <div class="widget">
      <ul class="archive-list"><li class="archive-list-item"><a class="archive-list-link" href="/archives/2019/08/">August 2019</a></li></ul>
    </div>
  </div>


  
    
  <div class="widget-wrap">
    <h3 class="widget-title">Recent Posts</h3>
    <div class="widget">
      <ul>
        
          <li>
            <a href="/2019/08/03/彭鑫博士：“都市隐者”现象的中医学解读—论色情泛滥/">戒文~彭鑫博士：“都市隐者”现象的中医学解读—论色情泛滥</a>
          </li>
        
          <li>
            <a href="/2019/08/03/彭鑫博士：纵欲过度导致糖尿病坏疽而截肢的案例/">戒文~彭鑫博士：纵欲过度导致糖尿病坏疽而截肢的案例</a>
          </li>
        
          <li>
            <a href="/2019/08/03/彭鑫博士：面容有光泽的好办法—叩齿吞津保健法/">戒文~彭鑫博士：面容有光泽的好办法—叩齿吞津保健法</a>
          </li>
        
          <li>
            <a href="/2019/08/03/彭鑫：伤精（肾虚、元气虚）的种种表现和治疗方法/">戒文~彭鑫：伤精（肾虚、元气虚）的种种表现和治疗方法</a>
          </li>
        
          <li>
            <a href="/2019/08/03/彭鑫博士：伤精者的补精方法/">戒文~彭鑫博士：伤精者的补精方法</a>
          </li>
        
      </ul>
    </div>
  </div>

  
</aside>
        
      </div>
      <footer id="footer">
  
  <div class="outer">
    <div id="footer-info" class="inner">
      &copy; 2019 戒文<br>
      Powered by <a href="http://hexo.io/" target="_blank">Hexo</a>
    </div>
  </div>
</footer>
    </div>
    <nav id="mobile-nav">
  
    <a href="/" class="mobile-nav-link">Home</a>
  
    <a href="/archives" class="mobile-nav-link">Archives</a>
  
</nav>
    

<script src="//ajax.googleapis.com/ajax/libs/jquery/2.0.3/jquery.min.js"></script>


  <link rel="stylesheet" href="/fancybox/jquery.fancybox.css">
  <script src="/fancybox/jquery.fancybox.pack.js"></script>


<script src="/js/script.js"></script>



<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?c3dd0b1027e251d4c341be3836e0957b";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>


  </div>
</body>
</html>